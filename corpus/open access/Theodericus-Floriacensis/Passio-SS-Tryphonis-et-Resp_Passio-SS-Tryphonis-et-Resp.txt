Sepe diuina consueuit clementia in tenera adhuc paruaque etate uberrimo prerogatiue dono sibi placitam illustrare infantiam, quatinus eo mirabiliore preconio occulta eius iudicia quomodo fidelibus innotescerent, quia gratiam quam intelligibili, peccatis exigentibus, etati subtrahit, minori plenius confert.
Ab ipsis etenim cunabulis euidentius diuina cognoscitur interdum operari uirtus, dum ludere delectat cum innocentibus.
Nec mirum, quia quamuis sit magna in magnis, mirabilia tamen operari solet in minimis, sicut sacra utriusque Testamenti passim testatur historia.
Legitur siquidem in primo Regum uolumine Samuhelem Deo placuisse, quem ablactatum diuinis seruitiis parentes deuoti contulere, quem ce litus promeruerunt optinere.
Sic etiam Salomon cum duodecim annorum gereret, maximam a Domino consecutus est dignitatem, et quia regendi populi infinita erat multitudo non aliter potuit nisi sapientie sceptro corroborari in regno.
Sic uero diuina uox Ieremie dicit: “Priusquam te formarem in utero noui te et antequam exires de uulua sanctificaui te et prophetam in gentibus dedite.
” Datum enim bonum, quod Deus omnipotens homini concedit, quis inuidorum se uiendo auferre poterit? Sic quippe Danihelem nouimus sublimatum cum in Babylonia duodenis duceretur, eumque Deo amabilem probi fecerunt mores, adeo ut per e quitatem ueri iudicii uoluptuosos dampnauerit seniores.
Nam et dominus noster Iesus Christus per semetipsum paruulorum uolens ostendere merita, laudem illorum gratanter assumpsit, hanc per ipsos Iude orum increpat turbam.
Hinc est quod propheta canit: “Quia sapientia aperuit os mutum et linguas infantium facit esse disertas.
” Redemptor etenim noster per semetipsum sicut patribus promisit mundum uisitare dignatus est; rudes ac simplices homines elegit ecclesie sue doctores non se cularis litterature magistros, qui per eloquentie florem aut sermonum uolubilitatem, quibus magis ydolatrie cultura fouebatur, pollebant, sed idiotis atque indoctis suam commisit ecclesiam ut intelligerent homines aliud se habere per naturale ingenium atque aliud per gratiam optabile donum, sicque qui gloriatur in Domino glorietur; et quia multi per sapientie donum uirtutum meruerunt indolem testantur illustres pueri Triphon atque Respitius, in quibus adhuc florebat simplex pueritia et tamen claruerunt longe lateque uirtutis insignia.

Nondum enim in sanctum Triphonem antiqui se uiebat inuidia hostis sed primitus per eundem quem beatissimi Respitii patuerunt inclita uirtutum indicia.
Cumque uenerabilis puer Respitius in diuinis exerceretur ludis castificabatur a matre sua nomine Eucharia, nutriebatur a quodam sancto et catholicissimo sacerdote, qui eum secundum apostolicam diuinamque instituit legem, sine intermissione diuina magnalia psallere fecit, sicque puerilem deuotionem in Christi caritate solidauit.
Cumque factus esset annorum duodecim, die quadam cum coe uulis suis ludum exercens, unus ex ipsis tactus est morsu serpentis, ita ut periclitaretur usque ad mortem.
Currens uero unus de pusillis nunciauit parentibus eius qui percussus fuerat.
Cumque eiulatum non minimum parentes pueri ob infortunium cum lacrimis reddidissent, quasi tribus transactis, coepit percussus uociferari dicens: “Deprecor uos, o sancti Dei serui Triphon atque Respiti, accedite propius et tangite corpus meum ut non moriar.
uobis enim donauit Deus gratiam curationum.
” hec dicens puer, conuersus populus qui aderant rapuerunt Triphonem dicentes quia uox que facta est Dei ostensio nosceretur.
Et cum duceretur sanctus Triphon magna uoce dixit: “Lux mea Christus”, extendens manus suas super eum qui percussus est, et sanauit a necessitate que eum detinebat confestim et omnes magnificauerunt Deum.
Amauerunt itaque sanctum Triphonem pro miraculo facto in nomine domini nostri Iesu Christi.

Paucis admodum transactis diebus, iuxta iter sanctus cum esset positus, Asincretus quidam negotiator subsistit ad locum respiciensque infantem, stupore percussus exanimis defecit.
uox autem ce litus missa est dicens ei: “Conuerte Triphon, et da manum deficienti; proficiscere, cum eo faciens curam; tecum enim sum omnibus diebus uite tue .
” Qua uoce comperta, conuersus uidit eum in terra iacentem et ait: “Homo Dei, surge de terra et serui Deo qui est in ce lis.
” Et statim surgens uidit sanctum Triphonem gratissimum uultum habentem, et imposuerunt eum uehiculo suo quo utebatur ne forte lassesceret et exiit inde.
Euntibus autem eis negotiator puerum, quem solum putabat, tertium cernens expauit ad uisionem infantis.
Dixit autem beatissimus Triphon: “Quare timuit anima tua?” Qui dixit: “Domine, uidi uultum tuum fulgentem et timui.
” Respondit sanctus Triphon: “Quomodo uisus sum tibi?” Negotiator dixit: “uidi quosdam stantes unum a dextris et alium a sinistris tuis.
Sed uultus eorum splendidus nimis.
” Ait autem sanctus Triphon: “Ostensa sunt tibi futura; uenit enim ultio super de mones.
” Post hec autem sanctus Triphon descendit ad orationem; cumque Dominum deprecaretur, ecce efferebantur quatuor inmundi spiritus uehementer coacti et per e rem uociferabant: “Sanctus Dei Triphon transiens locum istum sanctificauit et nos per orationes eius igneis cathenis uincxit.
” Completa igitur oratione, fregit panem dixitque negotiatori: “Redde uota domino Deo tuo.
” Et accipiens manducauit et dixit: “uiuit Dominus qui nutriuit me ab infantia mea, et Christus eius qui per sanctum Triphonem mirabilia facit, illi seruio et ipsum adoro.
” Et incepto itinere pergebant et cum irent pre sentiam beatissimi non tolerantes de mones per e rem eiulatu teterrimo agebant: “Cremamur, amice Dei Triphon, fugati a te.
”
uenientibus uero eis ad primam mansionem, applicuerunt ad Pandocium, ubi quidam stabularius tenebatur magnis febribus.
Ad quem ingressus dixit: “Surge de terra ab hac infirmitate tua et glorifica Deum.
” Statimque in sermone iubentis sanitati est restitutus.
uespere ergo facto, oratione completa, sua reficiebant corpora et cum reficerentur, subito uox facta est dicens ei: “Puer meus Triphon, proficiscere Ce saream.
Est enim ibi quidam uexatus pessimo de mone; quem cum sanum reddideris, facies ut te sequatur, monstrans ei operum bonorum exemplum.
” Et post hanc uocem omnes qui in Pandocio erant stupefacti sunt et in oratione pariter incubuerunt, et postquam orauerunt, sanctus Triphon uidebatur ab omnibus, cum minime litteras nosset, manibus librum tenere; et colloquens ei fiebat Christus qui eum confortabat.
Facta autem die, ambulantibus illis hora circiter sexta, fixit genua ad orationem.
Quo orante, subito aper de silua exiliens, qui canibus minabatur, aduenit.
Quem cum uidisset et mercatore appropinquante sibi exclamans dixit: “Domine Deus, omnis regni dispensator, qui reples eos qui sperant in te Spiritu Sancto, qui puram et sinceram bonitatis tue salutem das his qui confitentur nomen tuum duxque es eis qui mandata tua custodiunt, extende manum tuam et amoue timorem pessimum a seruo tuo Asincreto, et retinens animo tuum timorem, effugiant dolores conseruans eum in tua scientia, quia tu es qui saluos facis sperantes in te.
” hec dicens ait mercatori: “Confide et ora Deum, qui de periculis liberat.
” At ille expectabat rei euentum, quid esset facturus, qui hilarem pre ferens uultum de Spiritu Sancto repletus, extendens manum crucemque depingens ingenti bestie dixit: “Abite unde uenistis.
” Quo dicto citius reuerberatus abscessit.

Modico uero interuallo ambulantibus illis, et ecce quidam homo occurrit ei spiritum habens immundum, se pius autem in fluminibus et in riuis et in ripis deiectus; sed usque in pre sentia sancti diuinitus est gubernatus.
Et hic uociferans dicebat: “Sancte Dei Triphon, uris me.
” Sed beatus suspiciens in ce lum dixit: “Lux inextinguibilis Christe, splendor iustitie, ce li et terra domine, expelle inimicum hunc iam a figmento tuo, qui ad imaginem tuam de limo terre a te finctus est homo.
” Et statim spiritus nequam exiit ab eo et uoce magna per deserta uolitans dicebat: “Uris me, serue Dei Triphon; non habeo locum habitationis.
” Saluatus autem homo dicebat: “Gloria tibi Christe.
” Et proficiscebatur gaudens et glorificans Dominum.

Homo uero quidam nobilissimus Ce saree ciuitatis, Antonius nomine, habens spiritum malum, uinculis constrictus erat.
De quo sanctus Triphon nuntio commonitusest, quemadmodum eum sanaret et suum sequi pre ceptum faceret.
Hic, disruptis catenarum compedibus, uenit ad beatissimum Triphonem, et cruciatus ab hominibus minabatur.
Sanctus uero extendens manum tenuit hominem et dixit ei: “Tibi dico, immunde spiritus, in nomine domini nostri Iesu Christi, contremisce et exi ab homine, fugiens per deserta loca, he reditatem tenens perhennis flamme .
” Statim exiit ab eo cum stridore comminationis et sane mentis effectus secutus est eum.

Lucius itaque pre ses, paganus cum esset, audiens hec fieri a sancto Triphone, iussit tribus militibus ut ei pre sentaretur.
Sciuit autem beatus presidis uoluntatem et exiit obuius dixitque eis: “Ob quam causam uenistis ad me?” Qui dixerunt: “Domine, pre ses misit nos ut uideat te.
” At ille respondit: “Cognoui et ego a Deo meo.
Tamen euntes dicite ei: Pre foribus Dei seruus stat.
” Et egressus pre ses dixit: “Bene uenisti, uir Dei.
” Sanctus Triphon respondit: “Dominus illuminet sensus anime tue ad uidendum mirabilia deitatis sue .
” Dixitque pre ses: “Dic, homo Dei, infantis habitu indutus sed seniorum prudentia decoratus, unde hoc munus possides?” Ad hec etiam famulus Domini: “Gratia ,” inquit, “e terni regis, qui tibi contulit nos uidere, ipsa cordis tui oculos illuminare dignetur, ut ad uiam ueritatis, que est Christus, peruenias, quatinus celestia gaudia sine fine possideas.
” Cui pre ses: “Credo enim in Domini potentiam, quem quidem ideo te permisit ad me peruenire, ut tuis sanctis monitis lucretur animam meam.
Tantum, que so, ora pro me ad Dominum, ut per te ad eius fidem peruenire merear.
” Tunc expandens manus suas beatus Triphon ad Dominum et dixit: “Plasmator animarum et corporum Deus, qui ideo humanam naturam condere uoluisti, ut ce lorum ruina exinde restaures, connumera hunc presidem in sorte he reditatis tue, ut in nomine dilecti filii tui mereatur tibi sanctis operibus complacere.
” Quid plura? Credidit in dominum Iesum Christum pre ses, cum tota domo sua, et in sancta confessione permansit.
