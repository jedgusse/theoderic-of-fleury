Excellentissimo Christi operario Patrique permagnifico Richardo, suus ille suorum ultimus Theodericus, quo inter monachos nihil habetur uilius, monastici tamen haud immemor propositi, omni apologie dimota ambage, uere obedientie obsequelam. Rogat namque paterna pietas uestra, immo ineuitabiliter imperando iniungit, quatinus Inuentionem sacratissime glebe beati Confessoris Christi Celsi, cuius pre clara merita eiusdem uocaminis produntur etymologia; necnon qua occasione, Diuinitati quidem ante temporis motum cognita, nostris autem a fe celentis diebus, pie memorie Egberto Treuerice urbis Hierarcha, ob enormem quamdam Ecclesie utilitatem solenniter nacta beata eius lipsana mortalibus sint tandem detecta; sed et insigni meritorum illius indicio, que ob tanti thesauri eatenus occultati optabilem ostensionem luce clarius acta esse noscuntur, mea pusillitas qualicumque relatu, stylo memorie que, posteritati prospiciens, mandare non differat. Neque enim e quum fore censetis, ut tanta miraculorum tanti uiri coruscatio, ob multorum salutis augmentum ce litus profusa, inerti remaneat taciturnitate abstrusa.

Ad quod ego, Miror, inquam, admodum tante prudentie uirum, ac uehementi stupore percellor, quidnam uobis animi sit, quod omissis et quasi uilipensis tot uernulis domi militie que insugillabiliter agentibus, quos in B. Eucharii spiritali gymnasio, dogmate fouetis sacro, inexperti aduentitii imbecilles humeros tanti mole mandaminis carricare malitis. Testem enim omniscium adhibeo Deum, plures uestris in laribus promotioris ingenii expertus sum Fratres, quibus si idipsum onus duce obedientie ratione imponeretur, impertesis, ut uerum fatear, humeris portare, ac uestris per omnia uotis ad plenum satisfacere quiuissent.

Sed quid pluribus opus est? Destinatum est quidem monachis, quadam specialitate pre ceteris, quatinus moram nesciant in explendis priorum suorum pre ceptis; et quamquam illis iniungantur impossibilia, de Domini semper miseratione confidentes, sciant sibi omnia fore explebilia. Quapropter experiar uotis que iniungitis, certo certius credens, quod B. Celsus suis mihi precibus possit obtinere, quatinus hoc glaucum pelagus merear saluis mercibus enatare, atque ad optabilem portum ille sus ualeam peruenire. 

Cum omnibus diuine atque humane philosophie sectatoribus liquido constet, quod Treuerica Metropolis tum mundane dignitatis antiquitate, tum etiam Catholice fidei Cardinali maiestate, iure meritoque totius Gallie a Archisterium sit hactenus uocitata, atque Apostolice auctoritatis quadam particularitate ceteris undique secus Ecclesiis eminentius sublimata; ob hoc scilicet le tabile accidens, quod eam uniuersitatis conditrix personalis Trinitas atque essentiatis unitas Deus, primitiuo sancti Euangelii fulgore per trium operatiorum suorum perpetim remunerandum laborem deifice uisitare atque illuminare dignata est; satis reuera inconsequens uisitur, si ea que iam clementi respectu, in calce temporum, apud eiusdem urbis Ariopagum ostendere censuit, silentii torpore fumaliter in auras euanescant. Si enim suaui loquo superstite Augustino apud Hipponem regiam urbem similia panderentur, augustissimus ipse rhetor, rhetoricis plura obinde uolumina uenustaret floribus. Sed magnum magna, paruum autem parua decent. Dimittamus Augustinum philosophie pennis ad sidera uolare. Nos autem per tapinosin pre celsa gesta fenestratim propalantes, humilibus oportet consentire. Omnipotens etenim Deus, qui absque indigentia aliqua possidet omnia, solius tantum salutis nostre auidus esse creditur, nec obseruat in eius sacrificio quantum sit, sed ex quanto illi offeratur. Hinc ordiendum est atque expediendum opus propositum: sed utinam tam diligenter explicitum fiat, quam deuote obedientia inchoat.

Anno Dominice Incarnationis CMLXXuIII, quando diue memorie e Otto secundus, Maximi Augusti, Ottonis relatiuus, Romane monarchie apicem strenue gubernando, Princeps agebat in sceptro: sancte Treuirensi a Deo conseruande Ecclesie pre fuit beate recordationis uir uirtutum Egbertus Archimandrita lampabilis, clarus quidem parentele generositate, sed clarior totius probitatis impretiabili dote. Et reuera, quia ipsa gemina claritudine pollucibiliter uiguit, uti honor debitus poposcit, totius regni Pontificibus atque Optimatibus ipsa sui reuerentia pre celluit. Denique statura procerus, uultus autem rutila formositate pre omnibus tunc temporis primatibus enituit uenustius. Erat enim monachorum pre cipuus tutor ac nutritor, ac regularis discipline specialis amator: quippe qui sub habitu Episcopi humile pectus occultauit deuotissimi monachi, sicque se cum Martha foras profudit ad explendum frequens ministerium Domini, ut tamen cum Maria totum se conferret ad studium uerbi diuini: faciens se diuinitati gratam hostiam, in practica uidelicet columbam, in theorica autem turturem.

De liberalitate uero eius, qua unice opimatus extitit, quid condignum eloquar? Nouum quippe in illo Ioannem, quem Eleimonem uocant, uideres: quia opes, quas ei Deus profusius largitus est, pleno, ut ita dixerim, cornu per manus egentium transmisit in ce lum. Monasteria namque, que Treuerice subiacent exedre, ante ipsius sane tempora ultra communem Deo seruientium modum erant indiga, atque asperrima uictualium necnon utensilium confecta inopia: et ob hoc religio monastica non minimum passa est deliquium. Sicque rarescente morum perfectorum uentilatore, ignis ille diuini amoris, quem ueritas misit in terram et uoluit uehementer accendi, iam abundante quoquo locorum iniquitate, non modo frigescere, uerum, quod periculosius est, modis omnibus coepit extingui.

Nam uenerande memorie antecessor eius Theodericus, doctor quidem extitit facundissimus, atque familie Domini procurator industrius; sed quia temporis angustia ob multiplices rei publice exactiones totiens totiensque erat coartatus, minus monasteriorum necessitudinibus consuluit: quia nec unde, obuium sibi fuit. At iste summo ueneramine nominandus, regiam uiam a dextris et a sinistris incedens, militum ambitionem refre nare non timuit: conprouincialium tyrannidem e quus arbiter auctoritate compressit, et omnia que monasteriis hostili fuerant inuasione subtracta, manu potestatiua undecumque recollegit, ac monasteriorum partibus sub magna uigilantia reconsignauit, et, ut pius pater familias, neglecta atque e tate consumpta resarcire tantopere curauit.

Cumque paterna lumina et ad septa B. Eucharii contorqueret, monachorumque illius paupertatule nimium condoleret; sapienti usus consilio, primum monasterio dignum delegit dispensatorem, Abbatem uidelicet, nomine Gotherium, unice apud Gandense ce nobium disciplinatum, cui tantum supplementi sumptuum in agris uineisque, exceptis aliis perplurimis donariis, ornamento monasterii conducibilibus, contulit, ut quamdiu firmamenti sphe ra uoluitur, eius perenne meritum proinde capiat incrementum. Quanta autem aliis monasteriis sue pastoralitati e que subactis, et agente inopie pressura pene collapsis, ad restaurationis gratiam larga manu concesserit, qualiterue monastice religioni, que tunc temporis ubique pessumdari uidebatur, utpote fauorabilis animarum languentium archiater, auctorali antidoto succurrerit, modum atque calculum excedunt, ideoque ad narrandum sermo succumbit.

Adeo denique uirtutum pe dagoga caritas in eius pectore uigorabili imperio sceptrum obtinuit, quatinus cum Beato Iob haud iniuria dicere posset, quia ex utero matris mee egressa est caritas mecum. Doluit siquidem frequenter undisque luminibus alta multotiens suspiria traxit, quod sacellum, in quo pretiosus Domini Archipre sul Eucharius, una cum beatissimis commanipularibus suis, in pace pausitat et aduentum Redemptoris expectat, humili nimis atque paupertino, tot labentibus annis, duraret instrumento: secum anxius in archiuo mentis uoluens, quatinus uitam sospitate comitante, condigno, quantum ad hominum e stimationem, apparatu, iactato nouo fundamine, tantis Patronis omnigeno, uti decuerit, ornatu dominicalem unguetenus perpoliret Ecclesiam; nauci pendens istam nostram ueteranam, et ex obliquo uocans eam redituum repositorium.

Cumque tam spiritali uoto crebra intentione esset occupatus; accidit quadam uice, ut pre fato Principi, qui eum Apostolici honoris pre rogatiua dignatus est, pre ceteris Ecclesiarum uatibus morali affatu coesset, eique inter alia Ecclesiastice utilitatis consilia huiusce uoluntatis ianuas aperiret. Imperator uero, uti Catholicissimus mundialis aule rector, tanto tanti Pontificis coniubilans uoto, pre nimia mentis alacritate, in hec prosiliit orsa: Benedictus Deus super thronum e terne maiestatis sue, qui nobis tam gratam sibi inspirare dignatus est uoluntatem: et benedictus B. Eucharii monachorum unanimus coetus, per cuius necessarias orationes totius Imperii nostri a Domino reguntur sortes. Et si diuina sors in diebus nostris hoc propositum perduxerit ad effectum, le tus iam posthac uiam uniuerse carnis ingrediar: tantum ut apud Iesum Christum Iudicem iustum, B. Eucharium, primum Treuerice urbis doctorem, pium pro excessibus meis merear inuenire patronum.

Et post hec, Ite, inquit, quantocyus, et omni conamine spiritali instate tam pio labori. Potens enim est Deus, qui uobis pre stitit uelle, subministrare et posse. Ita autem nolo uos lateat, quia si feruida uoluntate ad iaciendum fundamentum insudare satagitis, postquam mihi compertum fuerit, quod tantum in altum consurgat, quatinus unius cubiti mensuram super terram ostendat; tales uobis de fisco nostro suppetias pre bebo, ut paruo aliquantorum interstitio annorum, usque adeo profectum le to sudore capiat, qui citra spem communem ad summum usque pertingat.

Quo Ce sareo gloriosus Pontifex animatus promisso, diuino comitatus auxilio, mentis conceptum opere tenus implere gestiens, quamplurimis strenue accersitis et corrasis ce mentariis atque fossoribus, ad locum tetendit. Cumque iam per dies aliquot fodiendo laboratum fuisset; repente fossores inopinis ictibus, in ter quaterque Beati Celsi, uti diuinitati placuit, a polyandrum impegerunt. Quia, sicut in libro beati Iob legitur, nihil fit in terra sine caussa; non enim hoc fatum, sed dispositio diuina esse creditur, quamuis aliud occurrerit, pre terquam quod intendebatur. Nam si B. Celsus eo loci depositus non fuisset, a fossore nullo modo inueniri potuisset. Rursus si fossor terram non subrueret, thesaurus Domini adhuc inuentus non esset. Nam quod omnipotens Deus ante secula fieri disposuit, hoc mortalibus miris modis in seculo secundum suum uelle declarat. Ecce dum insensibiles lapides ad obsequium Domini dolantur, lapides uiui inueniuntur: quatinus uiuaci ingenio aduertamus, quod Diuinitas non in manufactis templis habitat, sed potius nos ipsi templum Dei uiui esse debemus, propter quod uerbum caro factum est, et habitauit in nobis.

Erat autem sarcophagus ipse, in quo resurrectionis nudum granum maturandi gratia per tot tempora latuit, miri candoris petra, quam uulgus cretam uocat: et tabula desuper marmorea, in qua sanctitatis eius index titulus fuit caraxatus, hunc modum continens:

Sollicitus quicumque cupis cognoscere tumbam, 
Pre clarus iacet hic nomine uel meritis
Celsus, quem Dominus uero insigniuit honore,
Non segnis patrie semper ubique uigens:
Qui genus atque ortum claro de stemmate traxit,
Affectuque pio conditur hoc tumulo.

Operarius autem, qui primus omnium in tumulum offendit, rusticus erat; et totius pene rationis, uti id hominum genus noscitur, incapax. Non enim sciebat Beatum Iob dixisse, Caussam, quam nesciebam, diligentissime inuestigabam: sed pre cipitationi manum incautus dedit, tabulamque bipenni rapit: ut uix a doctis uiris titulus legi inerrato quiuisset. Cumque a circumstantibus mordaciter satis reprehenderetur, quare tam temere ageret, ut nec scripture parcere uellet; insanum caput pro minimo suscipiens, tale fertur dare responsum: Quidnam promerui? Petra ista, quam rupi, non maioris apud me pretii e stimatur, quam uilissima, que sub pedibus meis calcatur, nec differentia aliqua esse uidetur. Sed ut omnibus in propatulo claresceret, quod apud iustum Iudicem Deum nihil remaneat inultum, quod tam negligenter margaritam, que in summi Regis ornamento ponenda est, attrectauit, impune misero non cessit: ita ut omnibus tam pre sentibus, qui uiderant, quamque absentibus, qui fama uolante didicerant, non minimum incuteret metum. Nam die tertia, subitanea morte uitam finiuit: ut omnipotens Deus ostenderet liquidius, quod B. Celsus omni reuerentia spiritali nominandus, fidelibus sit cum Apostolo odor uite in uitam, infidelibus autem atque obstinatis odor mortis in mortem. Sicque factum est, ut unius perditio multorum fieret saluatio, iuxta quod Salomon ait: Multato pestilente astutior erit innocens. 

Cumque tam le tus rumor sub cursili festinantia ad pii Pontificis notitiam peruenisset, multilauda gratiarum actione, omnium datorem largitionum benedixit Deum: sicque impiger more nescius ad diuinum spectaculum proruit, Clero circumstipatus. Sed quamuis incepti operis esset auidissimus, hanc tamen interruptionem sustinuit le tissimus, uera fide ex tituli assertione certificatus, quod in diebus suis super urbem Treuericam diuinitatis dignanter delapsus esset respectus. Omnibus igitur, que acciderant, prudentie scalpello diligenter rimatis; beati pignoris taphum de loco depositionis mouere nequaquam pre sumpsit, sed tantum auctoritatis sue sigillo sub uigilum excubiis signare curauit: psalmicines interim monachos ibidem constituens, qui ob merita tanti Iusti inintermissibiles persoluerent laudes diuinitati: quoad ipse Coepiscoporum suorum consultu plenius perdisceret, quid de re tanta fieri oporteret: sicque transcripto tituli e tomo, Episcopii delegauit Clauiculario.

Cumque, secundum tanti Pastoris intemerabile statutum, die noctuque Fratres in pausatorio Iustorum, nunc sub diuo, nunc sub tecto diuinum frequentarent officium; summumque importunis precibus compellarent solem, qui uoluntatem timentium se proculdubio facit, et deprecationem illorum exaudire solet; non multo post corrogata est imperiali edicto solennis synodus quamplurium Episcoporum atque Abbatum, Patrum uidelicet Belgice necnon Germanie, apud regale palatium, quod barbarico uocabulo Engilenheim uocitatur: in qua nonnulla Ecclesiastice 

utilitati necessaria, sanctorum Canonum pre uiante auctoritate, dulciter sunt promulgata, atque successure posteritati inuiolabiliter obseruanda indicta. Cui necessario interfuit Treuerice Ecclesie Metropolitanus benemeritus Egbertus, cuius memoria, quamdiu Hodie dicitur, semper est in benedictione habenda: quia piis eius studiis asscribitur, quod sue Ecclesie Clerus scientia ac religione nobilitatur. Discussis sane inibi multis, que synodica postulat rubrica, postquam tantus Archipre sul, qui inter omnes illos primatum tenuit, uacuum sibi fore ad loquendum peruidit, arrepto pitaciolo, cui erat inscriptus B. Celsi titulus, ordine quo oportuit; qualia apud urbem suam diuina dignatio pre manibus reuelauerit, Tulliana facundia coram perorauit, titulumque ipse recitauit.

Quibus auditis Imperator, immenso perfusus gaudimonio, sacrum et Deo decibilem his uerbis affatus est conuentum: Gaudete fratres et Patres in Domino, et laudate ex intimis uisceribus Dominum Deum nostrum, qui mira e terne sue bonitatis gratia respicere dignatus est ad tempora nostra, dando Ecclesie sue apud Treuericam Metropolim nouum patronum B. Celsum, quem uirtutibus perplumem plenumque dierum, a tempore exitus sui de e gypto, hactenus in supernis sedibus conciuilitauit frequentiis Angelorum. Iterum rogo, gaudete, quia, ut uerum fatear, non solum exinde nobis salus aucta est, uerum etiam pii Pastoris probitas eiusdem urbis, quem in pre sentiarum cernitis, enucleatim patefacta est. Quod cum audissent utriusque ordinis Sacerdotes Domini, qui eidem sacre interfuerunt synodo, expansis ad ce lum manibus, pias pre gaudio fuderunt lacrimas, immensas Conditori referentes grates, qui tam gloriosum pignus non passus est subterrari diutius, sed cuius apud ipsum esset meriti, miraculis, coruscantibus censuit palificari. Neque enim fas fuit, ut illi deesset in terris obsequium Ecclesiastice militie, cui iam in ce lis a Domino reddita erat corona iustitie . Post hec sacro placuit concilio, quatinus Augusti prostagmate pre unte, atque Episcoporum indisgregabili consensu comitante, Treuericus uates nauiter Sedem suam reuisere debuisset, et glebam B. Celsi, una cum subice Clero, de tumulo proprio leuare, atque sublimiter in arcella, quasi in quodam diuinarum opum gazophylacio collocare, sicque totius sanctitatis cultu, acsi summi Regis non qualecumque membrum, sacro altari imponere.

Tali quippe mandato atque consilio percepto, beatus Archipre sul Egbertus, uti prudens animal, tot Patrum se benedictionibus atque orationibus muniuit, necnon Imperiali gratie tenacius iunxit, sicque prospero successu iter maturauit, diuina uallatus tutela, comitumque lateratus caterua. Cumque semetipsum in propria Sede recepisset, pauculis intercapedinantibus diebus, conuocauit ad se omnes sapientia pre ditos Abbates et monachos, Presbyteros quoque et Clericos, ad suam dioecesim pertinentes: rem gestam palam omnibus retulit. Quos cum omnes synodali decreto consentaneos inueniret, processionem festiuam illico construxit, cum Crucibus, et cereis, thuribulis quoque textibusque Euangelii gemmatis, omnique Ecclesiastico apparatu, combinatis Fratribus hymnum Domini dulce canentibus, asylum B. Eucharii, le titie lacrimis plenus, pedetentim adiit. Iam uero postquam sanctis Christi Confessoribus sese uotumque suum simpliciter commendauit, laudisona uoce tanti collegii ad ce lum usque pertingente, ad speificum locum tremebundus accessit: ibique Diuinitati morosius supplicauit, quatinus tam sacro desiderio non fraudari, quin potius uoti compos mereretur effici.

Sed quoniam diligentibus Deum omnia cooperantur in bonum, postquam a oramini finem imposuit, fide plenus Deo gratum aggressus est opus, ablatoque munimine sigilli: sacrum mausoleum fecit repagulari. Quo aperto, tanta mirifici odoris suauitas profusa est, ac tanta superni nectaris flagrantia emanauit, ut e stimarent se omnes, qui aderant, Diuinitatis gloria obumbrari, atque deliciis interesse Paradisi: sicque metu simul gaudioque perculsi, hoc modo proruperunt in laudem Domini: Benedictus Dominus Isre l, qui numquam deserit sperantes in se, quia nostri Pontificis exigentibus beatis meritis Isre litam suum, qui meritum et nomen prodit Celsum, reuelari disposuit in diebus nostris. Ac deinde, Beatus, inquiunt, quem elegisti, Domine, et assumpsisti, quia super omnia bona tua illum uti fidelem seruum constituisti, ac nostre paruitati Patronum piissimum contulisti.

Inter hec sacre modulationis otia Sacerdos Domini Egbertus reuerenter depopulauit tumbam, auferens ab ea ossa exsucta et albida, et posuit in sindone munda et candida, iubilans cum omni Clero aptissimum et commodum tali officio responsorium: Exultabunt Sancti in gloria, le tabuntur in cubilibus suis. Quis enim dicere sufficiat quantus ibi, non me roris, sed le titie spiritalis fletus exundabat, quando tantus Pontifex inter hymnisonas uoces se cohibere non poterat, quin ad laudes Redemptoris, lacrimarum imbribus faciem irrigaret deuotus? Inter le ta uero monachorum carmina, atque resultantia Clericorum iubila, permixti undique uulgi uox perstrepuit canora, et in tanto fidelium coetu nihil aliud audiebatur, nisi tantum Kyrie eleison, et, Gloria tibi Domine. Postquam autem B. Celsi ossa, tanto tempore humiliata, Domino reuelante fuerant glorificata; Episcopali sunt diligentia in arca gestatoria collocata, et a uiris timoratis de loco sepulchri honorifice delata, atque Ecclesie B. Eucharii summa reuerentia illata. Cumque Deo amabilis Archipre sul celesti dote locupletatus, et tanta credentium numerositate circumfultus, idem monasterium fuisset ingressus, illum hymnum Ecclesiasticum Paschali gaudio celebrem, cuius initium est, Te Deum Laudamus, ipse primus diapasontica uoce inchoauit, et tanti collegii sonoritate honeste finiuit, lampadibus candentibus, campanis crepitantibus, thuribulis aromatum incensione fragrantibus, quatinus omnibus indubium constaret, quod in illa tante iucunditatis processione, Angelorum simul atque hominum concentus summe Diuinitati in odorem suauitatis esset oblatus.

Peracta igitur sanctarum reliquiarum decentissima illatione, reuerentissime a beato Pontifice sublimate sunt super S. Eucharii altare, gratissimis plausibus, omnibus in commune gaudentibus, dulcesque lacrimas uberrime profundentibus. Et reuera magna et inefficabilis erat caussa gaudendi, quando superne ciuitatis tantum municipem, Treuericus populus, per diuinam gratiam in patrocinatu meruit habere participem. Cumque ad Missarum solennia Archipre sul infulatus copia ministrorum processisset, et tam deuotus conuentus Domino dulciter iubilare coepisset, creuit in omnium cordibus, qui aderant, timor ac reuerentia erga B. Celsum, enixius diuine supplicantibus gratie, quatinus aliquod indicium eius sanctitatis ipsa die experiri mererentur: quod et factum est. Nam recitata sancti Euangelii lectione, Pontifex Ecclesie more populum admonendo allocutus est, et sicut nardus dedit odorem suum, intimans omnibus reuelationem sanctorum pignorum; exhortans eos, ur frequentius B. Celsum uisitare non supersederent: et ut in posterum singulis annis eius natalitium diem, qui constat pridie Nonas Ianuarii, summo honore celebrare studerent, Apostolica auctoritate mandauit.

Finito uero doctrine sermone, de pulpito rediit ad altare, quatinus Deo omnipotenti ad honorem B. Celsi, obque totius saluationem Christiani populi, nostre redemptionis hostiam deuota mente offerret. Cumque iam offertorius cantus cum magno iubilationis serio consummatus fuisset, et iam Pre fationis ordo instaret; examinationis gratia experiri Sacerdos Domini pre sumpsit, quid de B. Celso sentiendum foret, neforte in uacuum curreret, aut cucurrisset, accepto in oculis totius Cleri panniculo tenuissimi fili, et inuoluit illi articulum de compage digiti sacrati, et iniecit prunis thuribuli uiuis, quibus thymiamata incendebantur, et totum illud hore spatium, per quod Canonem mysticum ex integro peregit, ille sum atque ab igne intactum permansit: quatinus Apostolicum illud per ignem materialem in B. Celso claresceret euidentius, quod de purgatorio generaliter pre sagatum est omnibus, quia uniuscuiusque opus quale sit, ignis probabit.

Ecce qui tribus pueris in camino ignis solatio affuit, ipse ad declaranda huius uiri merita, ne ureretur panniculus, ardendi potestatem ademit carbonibus, qui numquam non fuit, numquam non erit, numquam aliter erit: quo nihil est secretius, nihilque pre sentius: qui difficile inuenitur ubi sit, difficilius ubi non sit: cuius unius bonitate facti sumus, iustitia poenas luimus, clementia liberamur: in cuius simplici substantia uel natura nihil est uiolabile, nec compositum, nec fictum, nec terre particula regnum eius est, nulla flagitia probat, numquam mentitur: cui nullius peccatum aut nocet, aut perturbat ordinem imperii sui, uel in primo, uel in imo. Si enim uiolentia, materialis et extinguibilis ignis non habuit potestatem le dendi illud inuolucrum, ob tantorum meritorum magnitudinem, qui fieri potest, ut in die furoris Domini, elementis ardentibus, potestatem accipit ille ignis purgatorius alicuius le sionis in B. Celso, iam resurrectionis filio, qui super fundamentum, quod Paulus architectus posuit, aurum, argentum, lapidesque pretiosos, quoad in carne pre ter carnem uixit, e dificare non desiit?

Quo uiso miraculo, Missarumque tenore completo, reposuit Episcopus Deo acceptabile pignus, reliquis ossibus super altare decenter locatis: dataque benedictione, dimisit populum in pace, laudantem Deum, ac dicentem: Nunc cognouimus quid habemus, quoniam bonus Dominus, quoniam in seculum misericordia eius.