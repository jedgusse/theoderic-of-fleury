Exigis a me, mi pater reuerende Richarde, quatinus aliquo tibi compendiose
commoditatis stilo pro modulo cyati mei palificare quantocius
non differam, que nam causa existat illius festiuitatis beatissimi patris
monachorum Benedicti, que apud Gallos non mediocriter, sed precipue
celebratur in diebus dominici aduentus, in quibus orientales monachi, uelut 
in quadragesima, austerius solent uiuere, et sub maxima monastice institutionis
disciplina uigilantius natale domini expectare.
Et, ut reor, aliqua suspicione conductus putas me tam sacro desiderio
quoquo modo satisfacere posse, quippe qui in quibusdam negotiis hoc
ipsum te asseris alias expertum fore. Ad hec mitius: Quinam, inquam,
fieri potest, ut homo agrestis liberaliumque elementorum, quibus ratio 
totius disputationis confici necesse est, fere expers, absque multorum
inuectissima reprehensione ignota aliqua uel peregrina pudore monachili 
postposito scribendi gratia temerare presumat? Presertim cum plures tecum
habeantur nostri ordinis nostrique propositi fratres, qui pro ipsa sui reuerentia
non temere possunt nonni uocitari, quique paterna tua iussione
aurium uiuacissimo pulsu admonente huius operis onus subire ualeant 
sine redargutionis dispendio'.
'Quare, inquies ad hec, yronicis scematibus nostram nostrorumque
inscitiam tam inpudenter uerbosando deludis? Potens est enim deus et

nobis aliqua sue laudi non incongrua distillare, qui tibi tuisque Gallia
tam largiflue dignatus est pluere. Atqui si ipsissimus ille Augustinus
de superis ad nos de lapsus inpresentiarum adesset, qui totum mundum
iam libris suis repleuit, haud ideo huius negotii iugum indomitus cornipeta
euaderes. Quonam modo tametsi, uti tua alludit lasciuia, mihi
lucubratioris igniculi fratres non deessent, qui plena auctoritate catholico
stilo catholicis auribus deseruire possent, hactenus Germanie inaudita
scriptitare ualuissent? Nam Lucanum nouimus ob hoc poete nomen non
promeruisse, quod absque fictione que proprie conuenit poete, ueritatem
prosecutus est Punice historie . Nos autem multo magis decet
nihil unquam fingere, quos constat ipsi ueritati fide et professione ad,.
herere debere. Quocirca cessa, obsecro, a tanta garrulitate uerborum et
que tandem aliquando uelis nolis, nisi quod non credo ceruicosus tui
oblitus exstiteris, prosequi ha be bis, aptius dulcioribus utens uerbis sulcis
uitulinis anserinum inponendo ne differas uomerem. Te quippe solum ac
specialem nouimus Germanicis latitantem anfractibus, qui plures apud Gallos
coemisti annos, et non hoc tantum, sed in illo solitario atque unice dis
ciplinato obuersatus es monachorum archisterio, quod ob sacratissimi
monarchis Benedicti glebe continentiam omnium pene monasteriorum
optinet monarchiam. Nam noueris non necesse esse te scribere, qualiter
beatissimus pater noster de hoc mundo migrauerit ad dominum, eo quod
omnis pene christianitas non ignoret, neque translationem eius prodere, sed
tantummodo festiuitatem illam, quam illationem uocant, et quare illatio
dicatur, que que pridie Nonas Decembris agitur, quia multotiens eidem
festiuitati interfuisti, quatinus per tuam assertionem liquidius assignatam
in posterum per annos singulos pro exiguitate nostra et nos omni religionis
et laudis diuine apparatu festiui inueniamur, utpote uoluntarii in

lege domini. Quia dignum et equum omnino fore censeo, ut post primos
et beatos apostolos sanctissimum patrem nostrum, cuius magisterio colla
subiecimus, omni honore et gaudio ueneremur prestantius.'
'Undique me', inquam, 'uideo, pater, pre sentissima ueritate tuis illationibus
ita circumuallatum, ut nusquam mibi aliqua pateat excusationis munitiuncula,
nec inficiari ualeo, quin uti tua paternitas asserit, mihi hec notissima
comprobentur. Et reuera, quia coram iudice tacere confiteri est, superponam'
digitum ori meo, nec amplius recalcitrare uel musitando temptabo.
Tuis, mi pater, orationibus confisus experiar que iniungis, ea uidelicet ratione,
ne inplumem auiculam extra nidum tuum euolare permittas.'

Ut celestium Sacramentorum limpidissimus speculator
Propheta Dauid, nullo reuelationis accessu,
attingere se posse diuinorum iudiciorum alta,
peruidisset, ad te reuersus dixit: Iudicia tua, Domine,
abyssus multa. Et uas electionis diuinissimus Paulus,
Prophete concordat, dicens: O altitudo diuitiarum,
sapientie, et scientia Dei! Quam incomprehensibilia
sunt iudicia eius, et inuestigabiles uia eius! Hec
idcirco premissa sunt, quatinus plena oratione, simplicioribus
et minus eruditis, facile respondeam, qui queritando,
mirum ducunt: quare Omnipotens Deus, toties permittat,
loca sibi Sanctorum suorum exuuiis sacratissimus 
consecrata, non solum falsorum Christianorum 
tyrannide, sed etiam Paganorum rapidissima inuasione, temerari.

Temporibus Karlommani serenissimi Regis Francorum,
quando per totum orben, Diuina largiente 
clementia, pax Ecclesie iocundius exuberauit:
Nortmannica feritas, subito atque inopinate, frementibus
beluis similis emergens, totam Austrasiam, atque
citeriorem Galliam, adeo suis copiis constipando
compressit, ut tota Francorum bellipotens proceritas,
(quod mirum dictum est) in tantum stupore atque metu
obrigesceret: ut etiam nullus contrahiscere illis presumeret.
Nec mirum. Creditur enim, quod mira dispensatione
Diuinitatis actutum sit, ut populus ille, pre 
omnibus tunc temporis Deo deditus, tam clementi
piaminum ultione mulctatus sit: quatinus et rerum
damna pateretur, et tamen absque congressione armorum
celesti uictoria potiretur.

Est quippe Gallia pre omnibus terris sumptuum copia fertilissima,
insuper et artium liberalium suptilitate auidissima et, ut totum dicam,
monastice religionis integritate cautissima. Et quia, secundum apostolum, diligentibus dcum omnia cooperantur in honum, excepta Italia, que 
Romano cacumini est contigua, non inuenitur in totius orbis habitabili 
area tot sanctorum milium capax terra. Quapropter gazophilacium domini
uidetur esse Gallia et quasi celestis patriarchii clauicularia, que tam innumera
membrorum Christi inclusa reseruat pignera. Nam superbit apud
Parisium, quod optinet apostolum suum preciosum Dyonisium. Non autem
minus gloriatur apud Turonicam urbem, quod ibi fouet incomparahilem
sacerdotem Martinum. Remis nobilitatur in Remigio Francorum apostolo.
Aurelianis tripudiat cum Aniano mire sanctitatis episcopo. Lemouicas 
congaudet Marciali episcopo, primo apostolorum principis discipulo. A pud
Bellouacas colle tatur martiri Luciano uirimandenses egregio martiri
Quintino, sed et Suessionenses adplaudunt miro affectu cordis nobilissimo
dei athlete Sebastiano. nihilominus Karnopolis, que etiam Compendium
nominata, Francorum regum sedes famosissima, sanctissimum papam.
Comelium retinens eius martirii insignes representat excubias. Nouiomo
quiescit almus confessor Christi Eligius. Sed quia dies ante quam
sanctorum copia me deficiet, non tacebo, quod potissimum apud Floriacum
sacratissimo applaudet monachorum patri Benedicto. Tantisper uero
de ornatu Gallie per excessus commemorasse sufficiat Hinc stilus historicus
ad coepta redeat.

Situm namque prefati loci Floriacensis monasterii ubi beatissimus
pater Benedictus in pace repausat, et aduentum redemptoris expectat, si
quis curiosius scire desiderat, hoc modo notitiam capiat. Instar quippe
trigoni a commeantibus uisitur sisti, et ut expressius dicam, in modum
delte littere proprio statu cernitur syderium cornu occupare. Nam a septentrione
Franciam ab oriente Burgundiam ab australi uero axe Aquitaniam
tangit. Sicque in confinio trium regnorum uelut presens inter
pre teritum et futurum naturali ordine optinet primatum, et sicut perfectus
numerus inter imperfectum et plusquamperfectum ipsa medietate uicem
ac locum possidet uirtutum. Sed redeundum est ad cepte narrationis
textum.

Nuper quoque nostrisque propemodum fecelentis temporibus quiddam
memorabile ibi eadem crepitante festiuitate accidit. Quod quia memoratu
dignum monasticis auribus approbo, themate quo ualeo silentio non supprimo.
Destinatum quippe mihi est gloriam et honorem tanti asyli et
spiritalis lucte gymnasii non tacere, immo ecclesiasticis auribus queque
honesta et sancta sunt, enudeatius intimare temptare.
Cum eidem festiuitati, de qua hactenus egimus, enormis multitudo
fidelium quadam uice operam daret occurrere, et maximus monachorum
exercitus, uti solet in loco eodem conflueret, quatinus patri Benedicto
attentius sollemnizarent, et episcoporum atque abbatum numerositas interesset,
persoluta festiuius uigiliarum sonora sinaxi atque matutinorum odoriferis
finitis hymnis, iuxta morem regularis ordinis cymbalum a decano
percussum lassis fratribus, quia adhuc de nocte aliquid superfuit, quiescendum 

significauit quatinus illucescente die sacris missarum sollempniis
ualidiores redderentur. Cumque se fratres in pausatorio ad quiescendum
recollocarent et uulgus ex toto exfluxisset de monasterio, senex quidam monachus
nomine Christianus, qui eiusdem loci e dituus extitit, solus in oratorio 
remansit. Quiescentibus autem cunctis Christianus se beato patri
Benedicto more solito ad orationem prostrauit Diutius uero orationi incumbens,
subito lassitudine cogente obdormiuit. O felix somnium !
Cum ecce subito uir ueneranda canicie, uultu decoratus angelico, habitu
monachico trabeatus et pue · quasi duodennis cambute eius baiulus sequens,
eum lento pede accessit et interrogauit eum dicens 'Quid tu hic, frater
Christiane? Ubi sunt fratres nostri? Qui respondit: 'uere pater in dormi
torio repausant, quia nox longissima est, et lassati ualde sunt '. Et ille 'Bene',
inquit, 'agunt'. Ac deinde: 'Cognosrisne me, ait, frater mi?' At ille 'Minime'
inquit. · Ego sum, ait, frater Benedictus huius loci prouisor et custos
et puer pedissequa quem uides filius meus est in Christo Placidus puerulus.
Surge ergo uiuacius et dic omnibus fratribus nostris ex mea parte salutem
et ueram caritatem. Nam ad nocturnas hic uigilias hac nocte non affui,
qui in aliis occupatus exstiti. Ut autem se diligent,ius caueant, germanitus
admone pro certo scientes, quia hodie oportet me missarum sollempniis
interesse. Quare autem uigiliis matutinis minime interfuerim, hec causa est.
Nam noueris hac nocte fratrem nostrum Reginharium prepositum in Brittannia
oceani ubi oboedientie gratia tanto tempore substitit ex hac uita
migrasse, me autem funeri eius necessario interesse. Ibi uero noctu remoratus,
quia antiquus humani generis inimicus multa sibi obiciens, in suum
ius animam eius transterre omni malignitate molitus est. Ego uero hoc
non sufferens, quippe qui meam criminationem uereri quiuissem, si illum
indefensatum reliquissem. Et quia quamuis negligcns in multis exstitisset,
quia obedientiam in peregrinatione fint-tenus custodiuit, non sum passus.
illum perire, sed clementer de manu inimici eripui, et iam excelsis sedibus
collocaui'. His dictis cum pedibus beati patris uellet aduolui, euigilat senex.
Quid plura? Fratribus in capitulo post primam residentibus surgit

Christianus senex et que sibi iniuncta fuerant, cunctis coram retexuit.
Quo accepto nuntio omnes pariter se terre prosternunt, et lacrimosis suspiriis
gratias agunt. Tunc domnus abbas fratres ad confessionem uocat, ut
emundarent conscientias suas uehementer admonuit, ne conspectibus tanti
patris a.liquod offensionis obstaculum occurrere potuisset. Qui peracto capituli
conuentu omnes in uestiarium proruunt, et sic decenter albis et cappis induti
procedunt, missarum sollempniis corde simul et corpore ornati insistupt.
Euangelio uero pronuntiato satis superque eminere coepit, quia pater Benedictus
secundum suam sponsionem sacris mysteriis interfuit. Nam septuaginta
et quinque infirmi omnimode infirmitatis retinaculis tamdiu nexi in ipsa
celebratione missarum ab omni incommoditate liberati ad propria sunt regressi,
laudantes et benedicentes dominum, qui uiuit et regnat in secula seculorum.
Amen.

Postquam uero permissu diuino, prefata gens Barbarorum,
hostili peruasione, cuncta illius Regni
bona diripuit, uastauit incendit, conflagramine consumpsit,
Monasterium septa, diabolica rabie foedauit:
tandem, ad notitiam Floriacensium peruenit monachorum.
Omnis uero etas, omnisque utriusque sexus 
conditio, uiuendi conducta amore: maluit fugiendo
substantie dispendium pati, quam ferratis hostium
gladiis congredi. Cumque ante quintum diem, prefatis
fratiribus uix innotuisset: quod eiusdem exercitus,
manus ualidissima approprinquaret, uiuacitate qua poterant,
continuatis uiribus, sanctissimam Patric ac Patroni
sui glebam, aureis inuasatam cistellis, de ex
imis perudi sustollunt, cursuque pernicissimo, naui
spem beatam imponunt: atque remige Christo, ad
Aurelianam urbem quam citissime perueniunt. Et in 
monasterio sancti Aniani Episcopi, dignissima ueneratione,
thesaurum Domini, sub custodum frequentia deputant,
donec furor Diuinus pertransit. Impius autem
malignorum coetus Floriacum perueniens: sexaginta
et eo amplius, reperit sacri desiderii monachos,
et quosdam cum eis Ecclesie seruitores, quos omnes,
absque ulla consideratione, precipiti peremit strage.
Peracta cede, et rerum pretiosarium nefanda direptione:
sancte Regine coeli ornatissimum oratorium, quod sacra monachorum
religio, per plures annos sanctissimo construxerat Benedicto: 
profano dissipauit incendio. Omnia autem eiusdem loci adunantes
mobilia, atque utensilia: Inimici Domini, rediereunt
onusti ad propria.

Eadem porro nocte Beatissimus Pater Benedictus
apparuit cuidam Comiti potentissimo, nomine Gislolso,
qui eiusdem monasterii aduocatus atque defensor extitit: et dixit ad eum;
Eya frater. Quare tante timiditatis te ignauia oppressit, ut tue
aduocationis locum nobilissimum Floriacum, gentili manu deuastatum,
dimitteres usque adeo indefensum: ut fratres nostri serui Domini, iaceant
inhumati? Cui Comes. Quis inquit es tu Pater? Ait illi: Ego sum frater
Benedictus, qui de Beneuentanis finibus in Galliam translatus, propriam
requiem in Casino monte spreui: et hunc locum Floriacensis Monasterii elegi, ut
lucerna discipline, per meam corporalem coessentiam, uniuerse innotesceret Gallie.
Surge ergo quantotius, et esto uir fortis et belliger robustus: et
insequere dorsa latronum, qui et locum meum uiolauerunt,
et igni combusserunt insuper et meos monachos
et collibertos interfecerunt quam plures, ad ultimum
autem, omnem monasterii supellectilem diripuerunt:
et sic impune proh dolor euaserunt, ut nullus in tanto
Regno inuentus fit, qui ad excutiendam predam, illis
occurrere presumeret. Ad hec, Comes ille: Quomodo,
inquit, possum ego, uel insequi latrones uel predam excutere:
qui nec modo, tempus habeo, congregandi satillites et uernaculos meos?
Cui Pater sanctus. Noli inquit multum anxiari, propter paucitatem militum:
Nescis enim fortitudinem coeli. Tantum accelera, et arripe clypeum,
cum his qui tibi adsunt hominibus, et insequere illos uelocius nihil metuens,
quia tecum ego sum ut ambiam latera tua, et munitus,
ab hostium telis, uictor famosus reueraris. His dictis. Comes
euigilauit: secumque, que sibi Diuinitus
iussa sunt prudenter pertractans, sub omni festinantia:
cum suis suorumque omnibus surgit: arreptisque armis,
hostes insequitur, munimine fidei sacre armatus, ac
tanti prouisoris sponsione animatus. Tertia iam die,
prope Andeganeasem urbem, que pene in litore
Oceani sita est, in maximo impetu super eos irruit,
Quid plura? Hostes exuperat, et predam haud segnis
excussit: et emancipatis pluribus captiuatis, uictor,
letabundus, absque lesione aliqua regressus est.
Qua expleta uictoria, Floriacum ingreditur, et non
sine lacrymarum copia, interemptorum tumulauit
corpora. Illud Psalmographi commemorans. Quia
effuderunt sanguinem sanctorum, et non erat qui 
sepeliret.

Pace autem Deo donante reddita, ad notitiam
memorati Francorum Regis deuennit, qualiter
Gislolfus Comes, Sancti Benedicti Aduocatus, cum
paucis hostem tantum prostrauit, predam excuserit, 
uinctos reduxerit enodatos, uictorque per omnia
redierit illesus. Non est fides adhibita, donec
idem Comes, omni subnixus ueritatis adstipulatione ac
munitus: quicquid in re fuit, in Regis proferret 
presentia, Testem namque sibi, omnium aduocauit 
Dominum: quia in illa hora congressionis, Beatus Pater
Benedictus Monachali insula redimitus, cabalum cui
ipse insederat, concitus conscedit, et in tota illa
hostili acie, uti pius propugnator promiserat, frenum tenuit,
equum rexit equester, scutum rotauit artifex pugnandi,
et quod militiam celi, persensisset in prelio Patris
Benedicti. Quibus compertis, continuo Rex cum uniuersis Regni Primatibus,
Floriacum peruenit: lamentum desolationis dedit. Et post hec,
cum omni munificentia Regali, subsidium restaurationis adhibuit:
sumptuum supplementa larga manu administrauit,
resartores pleno cornu conduxit, ut quantotius loco
renouato, clementissimus habitator, pausatorium
quod sibi delegit, quando totum mundum quasi sub uno

solis radio conspexit: libens reuisere dignaretur.
Data denique (ut dictam est) totius restaurationis
uberrima copia, in unius anni reuolutione, pene
omnia monasterii ornamenta in pristinum modum redacta sunt.
Monasterium uero, in eodem Floriacensi castro antiquitus
constructum, et in honore beati Petri Apostolorum
Principis consecratum, Diuina protegente dextera,
remansit illesum: quando cetera omnia, hostile
fauillauit incendium. Facto autem non minimo
Epistcoporum atque Abbatum conuentu, consilium
salubre inierunt, quatinus Beatissimum aurigam Christi
Benedictum, in initio Aduentus Domini, quod
certe in Kalendis Decembris tunc extitit, quia per liquida
non poterant (erat enim hyems glaciali stridore cristissima)
saltem per campestria, de Urbe Aurelianensi, omni industria 
reducerent: et in prefato Sancti Petri Monasterio quod
intactum ab igne remansit: eousque collocarent: donec officine
Monasterii, regulari more ad calcem peruenirent.

Quod cum omnibus in commune placuisset, statuto die Aurelianis conuenerunt, quatinus thesaurum Domini secundum condictum reportarent.
Tunc ob difficultatem frigoris ibi tardantibus, et instrumenta tali negotio congrua machinantibus: unus monachorum intulit dicens: Si meum uobis consilium animo federit: Sanctissimam Patris nostri glebam naui imponamus nihil quippe illi apud Dominum impossibile fore dedimus, et sic nauigio asportari uoluit. Cui cum omnes pari uoto consentirent: acceperunt uiri timorati sacerdotes Domini, sacratissima pignora: et imposuerunt naui, que ita gelu stipante fixa atque immobilis in Ligeris alueo tenebatur: ac si radicitus terre conglutinata fuisset. Que uidelicet nauis, cum tante sanctitatis onus sentiret: ac si Salomonis uoce clamaret, Surge aquilo, et ueni Auster. Subito ex utroque latere coepit gelu liquesqere, ac si Sol uersaretur in torrenti sydere.
Omnes quidem qui aderant, nihil aliud dicere poterant, nisi quod ueritas ipsa cogebat,
quia Mirabilis est Deus in sanctis suis, qui fecit uoluntatem
timentius se et quia sic oportet fieri. Monachi uero, qui necessario
Patri suo adherebant: nauim incredibili multitudine onerabant:
sed nihil oneris nauis inde sentiebat, quia magis portabatur ab eo,
quem portare uidebatur. Sicque modo miro atque mirando, totum
illud Ligeris spatium, quod fere usque ad Floriacum per sedecim miliaria spaciatur:
absque gubernatore et remige humano, nullo gelu obice offendente, peractum est, ut
crederos Christum cum Apostolis in naui sedentem, ac elementis potestatiue
imperitantem. Ipsa uero dies, Pridie Nonas Decembris esse dignoscitur:
in qua quamdiu huius mundi sphera uoluitur, honor ac memoria tante glorie,
solemniter per totam Galliam celebratur.

Sed iam ueniendum est ad alia, non quidem Diuinitati mira: sed hominibus hactenus,
cunctisque retro seculis inuisa. Cum uero iam nauis portum Floriacensem
impingeret. Maxima Episcoporum Abbatum et monachorum clericorumque, una cum
plebeis turmis, multitudo concurrit: portantes Cruces, cereosque, thuribula 
et Euangelii gemmatos textus, Psallentes et dicentes Benedictus qui uenit in nomine Domini.
Tunc leuauerunt Episcopi beatissimum Patrem de naui, et imposuerunt ceruicibus suis,
ferre margaritum Domini. Incipiente autem processione, ingens frigus, ut tunc temporis
solet, cuncta obstrinxerat arua. Res contigit mira ac uehementer stupenda. Nam
cum per eam portam que Paschalis dicitur, sanctissimi cineres inferrentur:
ac si in medio Aprili, ita omnes
arbores eiusdem loci tam pomifere quam agrestes, spineta etiam et arbusta in flores 
eruperunt: ut palam cunctis innotesceret, qualiter sanctus pater apud omnipotentem Dominum
nostrum Iesum Christi gloria et honore sublimatus existeret. Nulla uox alia
audiebatur, nisi, Gloria tibi Domine, quia nunc cognoscimus te donante accepimus.

Depositis autem sacris pignoribus, in antefacto Sancti Petri Monasterio, ibique
diligentia speciali reconditis: Diuino celebrato mysterio, quique in sua rediere
cum gaudio: Psallentes Domino ac dicentes. Beatus quem elegisti et assumpsisti.
Et hec Festiuitas, Illatio uocatur Redditusue. Per annum uero, sancti Patris Discipulis,
locum illum maximo studio ingentique desiderio resarcire, ac in pristinum restituere modum
curantibus: postea reuoluto anno, ipso eodem die,
Insulati Presules Episcopali more: rogatu Abbatis ac Fratrum, leuauerunt tantum Patrem
et imposuerunt ceruicibus suis, sine pondere pondus, sicque cum omni hilaritate cordis: quamquam 
pleni lachrimis: portauerunt piissimum Patronum et imposuerunt in proprium
mansoleum in Ecclesia Beate Marie: que iam per biennium, sui mansoris
presentia caruerat. Statueruntque, ut quoniam et Relatio et Illatio eodem die
annis reuolutis facte fuerant, annuatim omni tempore futuri eui, solemniter eodem die,
per totam Galliam celebrantur.

His uero tam pio labori insistentibus, contigit eodem anno Sigebertum
Pipinni regis filium quatuor regnorum participatione priuatum, uidelicet Italise,
Germanie, Gallie atque Burgundie, in Cassini castri monasterio ob intuitum
retributionis uite eterne sancte conuersationis habitum accipere, et sese monastice 
discipline more regulari deuotissime substernere. Cumque iam in prouectu 
pie conuersationis haberetur, comperit beatissimum patrem Benedictum in
Gallia translatum seque tam beata spe defraudatum, pro qua cetera parui pendens
coenobia, eidem coenobio se speciahter contulit. Quod nimio animi angore ferens
epistolam lacrimabili querimonia plenam memorato regi germano suo Karlomanno
direxit, quatinus factor iustitie existeret et absque refragatione aliqua
beatissimum monarchem Benedictum, quem Floriacenses monachi, uti sibi finxit,
furtim uendicauerant, publica ueritate per pre sentes suos conuiolos cum digno
honore transmitteret. Quibus rex auditis, nimium coepit animo e stuanti perturbari
et captus utrinque he sit, quid mallet.Nam et fratris petitionem implere et tamen
Floriacum conatus esttanta dote non destituere. Cumque morosius legatos secum 
detinuisset, conuocatis ad se episcopis et primatibus regni, iussit pre fatam epistolam
in totius concilii auribus recitari, quatinus prudenti consilio uteretur ita, ut
nec fratrem, ut dictum est, contristaret, nec tamen regnum tanto honore priuaret.
Quo soluto consultu, tres episcopos Floriacum potestatiue direxit, qui maxima
cura partem non modicam sanctorum pignerum Cassinensibus monachis propter 
compassionem fratris transmitterent, et cetera loci solatio remanerent. Sed quoniam
non est sapientia, non est consilium contra Dominum, biduo statutum
aduentus illorum diem Floriacensibus innotuit fratribus. Iam quippe annus fluxerat,
quod sanctum Domini de Aurelianensibus laribus asportauerant, et annuum
expectabant diem, qui est pridie nonas decembris, ut recollocarent eum in loco 
debito. Et ecce cum innumera multitudine episcopi Cassinenses legati superuenere,
ut quantocius iussa regis complerent.
Tunc fratres, peracto iam ieiunio triduano, incluserunt se in beati Petri
ecclesia, et prosternentes se cum suspiriis et lacrimis beatissimum Benedictum
his uerbis compellant: O unica spes nostra post Deum, ne derelinquas nos orphanos. O pater egregie, pater monachorum et dux Benedicte, quid in nobis displicet

paternitati tue ? Crederes namque super pauimentum ui maxima pluere pre nimia
lacrimarum inundatione. Non, inquiunt, nostris uel patrum nostrorum meritis huc
uenire uoluisti, sed diuina credimus actitatum dispensatione pro multarum animarum
saluatione. Scimus quippe et omnino fatemur nos indignos existere tua gloriosa
prsesentia, quia, inutiles operarii sumus et non strenue hactenus ambulauimus in
uiis Domini iuxta magisterium tuum et professionem nostram; sed emendare 
negligentias nostras prompti sumus, et flagellis tue nos paternitatis ultro substernimus;
insuper et omni seueritate regularis censure parati sumus subire afflictionem.
Tantum ne dimittas clientulos tuos, quia propter te huc ad laudem Christi ex
multis prouinciis congregati sumus. Suscipe, qusesumus, lacrimas nostras et singultus
tibi ex intimo cordium nostrorum rugitu prolatos, et commane nobiscum in
loco isto,quem dudum elegisti. Si autem excessuum nostrorum enormitate exacerbatus
manere renueris, notum sit tibi,pater optime, quia, quocumque ire decreueris,
deuotissimos conuiatores habebis, quia neque mors, neque uita poterunt nos separare a caritate tua. Quod si Cassinum remeare elegeris, certe irremotos comites nos
sortieris, ut saltem sic cognoscas, quam fldos habeas seruulos. Nos itaque secundum
magisterii tui traditionem nihil omnino de rebus possidemus, sed sufficientiam
omnium bonorum nobis esse censemus, si in tua prsesentia conuersari merebimur.
Certe prsedones, quamuis insolitis plantis, peregrinas non differimus plagas terere;
non nos Alpiumiuga terrebunt, non uiolentia tempestatum, non pericula fluminum,
non latebre ferarum; neque creatura aliqua poterit impedire nos a sancta paternitate
tua.

His tandem miserabiliter peroratis, intrare episcopi audacter cceperunt, et
eiicientes monachos sui patris discipulos incluserunt se intus diligentius cum legatis Gassinensibus, quatinus regis iussioni satisfacerent. Fratres autem uehementissimo
lacrimarum imbre madefacti contulerunt se in monasterium semper
uirginis Marie, in quo deliberauerant die eodem sacratissima lipsana recollocare,
quatinus ibi suspensi pre stolarentur exitum sancti Patris Benedicti, parati quoquo
cum illo terrarum ire. Episcopi uero cum, oratione facta, sacram temerare ascenderent tumbam, subito omnes, qui in eadem ecclesia conuenerant, tanta sunt
ce citate multati, ut nemo fratrem suum uidere quiuisset. Cum autem diuina se
ultione obce catos persentiscerent, cceperunt palpando per ecclesiam errabundi
pergere, quousque ad restes campanarum impegissent. Quas magna ui trahentes
et signa pulsantes — neque enim aliter poterant infortunium imminens innotescere
— processerunt fratres de monasterio in procinctu pergendi positi, Patrem et
Dominum suum relinquere incomitatum nolentes. Quisnam ibi sine lacrimis
erat? Tam triste uero spectaculum se uisuros Eestimantes, sed, que nam causa
ecclesiam egressuris tardandi esset, ignorantes, explorandi gratia quidam de fratribus intrauerunt. Quos pansis oculis nil cernere deprehendentes, egressi sunt
dicentes quia sanctus Pater exaudiuit nos et suscepit lacrimas nostras. Nam inuasores
loci sui subita csecitate percussit, nec iniuriam suam inultam abire permisit.
uenite et uidete opera Domini. Fratres interim Deo laudes et grates persoluentes
ingressi sunt monasterium et inuenerunt episcopos " ue clamantes nihilque

uidentes. Quibus cum dicerent: boni baro?ies, illi respondentes dixerunt: use
nobis quia peccauimus; inique egimus et sancti Patris requiem inconsultius temerauimus.
Ideo tanta animaduersione percussionis poenas luimus csecitatis. Nunc,
serui Domini, mitius agite nobiscum et nolite inertix nostre talionem reddere; sed
orate pro nobis intentius ad Deum omnipotentem, et inuocate ad auxilium nostrum 
sanctissimum Patrem Benedictum, nt aperiat ocidos nostros. Et sic cum graui poenitudine
satisfacientes sub uotoiusiurandi promittimus nos numquam talia prstsumpturos.
Testamur Regem omnium seculorum, quia poenitet nos factorum.
Ad hec uerba fratres in commune solotenus fusi enixius rogare clementiam
Christi cceperunt, quatinus illorum suscipere dignaretur preces, et lumen 
perditum illis restituere non negaret. Completa oratione,recordatus est misericordie 
sue et aperuit illorum oculos, qui in tenebris uersabantur. Et illi quidem,
secundum quod spoponderant, ilico supersacra pignera digitos ponentes iurabant
per mysterium crucis Christi et patrocinium sancti Benedicti se ulterius numquam
talia conari et ut propria mancipia amodo fideies existerent Benedicto Patri. 
Peracto iuramine facti sunt uersa uice amici, qui paulo ante uidebantur inimici.
Utebatur autem sanctissimus Pater ministerio episcoporum mirum in modum.
Nam quos habuit prius inuasores, tunc ccepit habere deuotissimos proprii sommatis
illatores. Infulati quippe episcopali more rogatu abbatis et fratrum leuauerunt
tantum Patrem et imposuerunt ceruicibus suis sine pondere pondus, sicque cum 
omni hilaritate cordis quamquam pleni lacrimis portauerunt piissimum patronum
et importauerunt in proprium mausoleum, quod iam per biennium sui mansoris
caruit pre sentia uiduatum. uere mirabilis Deus in sanctis suis. Illi, qui uenerant
sancti Patris raptores, subito effecti sunt eius latores et iucundissimi reconditores
et inclusores. Eodemque uoto promiserunt quatinus annis successuris, quoad 
uiuerent, die eodem episcopalibus officiis tanto Patri in ipso loco deseruirent;
sicque omni gratulatione diuino percelebrato mysterio, statuerunt singulis annis
omni tempore futuri eui illum diem solemniter per totam Galliam celebrari. uocauerunt
autem festiuitatem eandem Illationem sancti Benedicti. Cur dicitur illatio
eo quod ipsa die illatus est in monasterium sancte uirginis Marie, latus de 
monasterio sancti Petri apostoli. Dicitur autem illatio — nam simplicioribus dico
— quasi inductio uel importatio; uocabulum autem rei est ab eo quod est infero.
Nam illam causam dicimus inferri que procul a nobis sita est; illam autem dicimus
transferri — unde et translationem trahimus — que nobis ex longinquo et
remoto inuehitur. Hoc modo illatione peracta, episcopi simulque omnes aduenticii, qui tale spectaculum cernere meruerunt, magno perfusi gaudio ad propria
sunt regressi per omnia benedicentes Deum.
Nuper quoque nostris propemodum temporibus quiddam memorabile
ibi eadem festiuitate crepitante accidit. Quod quia memoratu dignum monasticis
auribus approbo, themate quo ualeo silentio non supprimo. Cum eidem festiuitati, 
de qua hactenus egimus, enormis fidelium multitudo quadam die operam daret
occurrere, et maximus monachorum exercitus, uti solet, in loco eodem conflueret,
quatinus Patri Benedicto attentius solemnizarent, et episcoporum et abbatum

numerositas interesset, persoluta festiuius uigiliarum sonora synaxi, atquematutinorum
odoriferis finitis hymnis, iuxta morem regularis ordinis cymbalo a decano
percusso, lassis fratribus, quia aliquid adhuc de nocte superfuit, quiescendum
significauit, quatinus illucescente die sacris missarum solemniis ualidiores redderentur. Cumque se fratres in pausatorium ad quiescendum recollacarent et uulgus
iam ex toto effluxisset de monasterio, senex quidam nomine Christianus, qui
eiusdem loci e dituus erat, solus in oratorio remansit.
Quiescentibus autem cunctis, Christianus se beato Patri Benedicto more
solito ad orationem prostrauit. Diutius uero orationi incumbens subito, lassitudine
cogente, obdormiuit. felix somnium! cum ecce subito uir ueneranda canitie,
uultu decoratus angelico, habitu monachico trabeatus, et puer quasi duodennis,
cambute eius baiulus, sequens eum lento pede accessit, et interrogauit eum
dicens: Quid tu hic, frater Christiane? Ubi sunt fratres nostri? Qui respondit:
uere in dormitorio, Pater, repausant, quia noxlongissima est et lassati ualde sunt.
Ac deinde: Cognoscisne me, ait, frater mi? At ille: Minime, inquit. Ego sum, ait,
frater Benedictus, huius loci prouisor et custos, et puer pedissequus, quem uides,
filius meus est in Christo, Placidus puerulus. Surge ergo uiuacius, et dic omnlbus
fratribus nostris ex mea parte salutem et ueram caritatem. Nam ad nocturnas uigilias
hac nocte non affui, quia in aliis occupatus extiti. Ut autem se diligentius
caueant pro certo scientes qaia hodie oportet me missarum solemniis interesse.
Quare autem uigiliis matutinis minime interfuerim, heec causa est. Nam noueris hac
nocte fratrem tuum Reginarium in Britannia Oceani, ubi obedientie gratia tanto
tempore substitit, ex hac uita migrasse; me autem necessario funeri eiics interesse'
Ibi autem remoratus, quia antiquus generis humani inimicus multa sibi obiiciens,
in suumius animam eius transferre omni maiignitate moUtus est. Et quia, quamuis
negligens in multis extitisset, tamen quia obedientiam fine tenus in peregrinatione
custodiuis, non sum passus illum perire sed clementer de manu inimici eripui et
eum excelsis sedibus collocaui.
His dictis, cum beati Patris uellet aduolui pedibus, euigilat senex. Quid phira?
Fratribus in capitulo pro Prima residentibus, surgit senex Christianus; que 
sibi iniuncta fuerant, coram cunctis retexuit. Quo accepto nuntio, omnes pariter
terre se prosternunt, et lacrimosis suspiriis gratias agunt. Tunc domnus abbas
fratres ad confessionem uocans, ut emendarent conscientias suas uehementer
admonuit, ne conspectibus tanti Patris aliquod offensionis obstaculum occurrere
potuisset. Qui, peracto capituli conuentu, omnes in uestiarium pariter proruunt; et
sic decenter albis induti et cappis procedunt; missarum solemniis corde simul et
corpore ornati insistunt. Euangelio uero pronuntiato, satis superque eminere
ccepit quia pater Benedictus secundum sponsionem sacris mysteriis interfuit;
nam sexaginta et quinque infirmi omnimode infirmitatis retinaculis tamdiu nexi
in ipsa missarum celebratione ab omni incommoditate liberati ad propria sunt
regressi, laudantes et benedicentes Deum, qui uiuit et regnat in secula seculorum.
Amen.
Cum quodam tempore multorum religiosorum uirorum conuentus in

hoc festo solemni ob tanti memoriam Patris monasterio conflueret, diuersarumque
apparatus copiarum ....
Supra memorato Christiano, monacho huius loci, ut dictum est, audituo
 
 

Cryptam, in qua idem sanctissimus Pater quondam corpore quieuisse
refertur, in qua etiam altare sub nomine ipsius et beati Martini pre sulis Deo
dicatum erat, crebris Christus Dominus miraculis meritis dilecti sui Benedicti
illustrare consueuit. Nam, ut de febricitantibus taceam, qui si fide plena inibi
decubuerant, repente conualescunt, duo que a ueracibus personis didici miracula,
referre curabo. Monachus quidam Bellilocensis coenobii, quod est situm in pago Belli
Lemouicensi super fluuium Dordoniam, sepulchrum huius sancti se pius gratia
deuotionis adire consueuerat. Huic nomen Adebaldus, eratque genere Aquitanus. Dornoma.
Quique Hugonem, cui Gandidus pre nomen fuit, inter uiros Aquitanos haud contemnende 
nobilitatis seu potentie, suasionibus compulit aliquos de filiis suis Deo
Patrique sancto Benedicto seruituros in hoc sacro conferre Floriacensi coenobio.
Quod memoratus uir libens effecit, ac deinde tam ipse quam filii eius semper
deuoti munificique circa hunc fuere locum. Sed memoratus Dei seruus Adebaldus,
dum frequenter Floriacense inuiseret coenobium, una dierum memorate crypte 
adiit penetral, ut omnipotenti Deo immaculati sacrificii offerret libamina. Assumensque unum e pauperibus, qui ob duodenarium apostolorum numerum duodeni
stipe aluntur monasterii, desiderata studuit inchoare. Cum ecce inter prime 
secrete mysteria tantus terror pauperem inuasit, ut nullatenus inibi consistere
audens foras egrederetur, tam secrete tamen, ut pre fatus sacerdos Domini nequaquam
id persentisceret. Qui supernis intentus theoriis, cum in fine orationis per
omnia secula seculorum dixisset, angelica ei uox respondit " Amen. Sicque per
consequentia diuini sacramenti officia celesti usu ministerio ea que Dei sunt
peregit. Latuisset sane hoc memorabile signum, ni pauper ueritus accusari, terrorem
prodidisset suum. Itaque uenerabilis monachus interrogatus a fratribus, cur
solus missam celebrare pre sumpsisset, quod acciderat compulsus est enarrare.
Aliud quoque signum in eadem crypta uisum uenerabili uiro nomine
Adelgaro, actu et ordine monacho, narrante cognoui. Hic fuit ex discipulis sanctissimi
Dunstani archiepiscopi, qui Anglis Saxonibus Londoniam incolentibus pastorali
pre fuit sollicitudine; quique contemporalis ac indiuiduus in sancta religione
socius fuit sancto ac uenerabili Oswoldo archiepiscopo Eboriacensium, et huius
Floriacensis coenobii monacho. Ex quorum frequenti colloquio memoratus monachus
ad amorem sancti Patris accensus Benedicti annum post eorum transitum
ad Dominum hoc Floriacense expetiit coenobium. Is ergo retulit mihi quia quadam
die in infirmitate laborans corporea eandem cryptam adiit, missarum solemnia inibi auditurus. Cum igitur quidam e fratribus ad altare supra memoratum
accessisset, consueti officii uota redditurus, ille in ea cryptula, que ad sinistram
sacerdotis missam canentis est, resedit. Et ecce post recitationem angelici hymni,
in quo gloria Domini ce li et terra pleni esse dicuntur, respiciens ad eam cryptam,

que presbytero a dextris est, uidit formam quasi panis candidissimi terre decumbentem; que in maius augmentata in tantum excreuit, ut pe ne tectum crypte 
tangere uideretur. Sed iam dictus monachus, cum a sacerdote pace accepta, iterum
illuc obtutus obuertisset, aspexit memoratum candorem paulatim minui, donec
pariter cum missa et ipse finiretur.