quotienscumque uirorum gesta fortium, ac laudabilium prouectus Patrum in Ecclesiis recitantur; qui desiderio celestium flagrantes pre miorum, infirmioribus proximis planiorem uiam fidei reliquerunt; ob id procul dubio actitari creditur, quatinus ille Diuini amoris ardor, qui quotidie, abundante iniquitate, etiam in sanctis uiris flatu quodam a Aquilonis tepescere solet, iterum quasi Austri gratissimo spiramine reaccendatur. unde Ecclesia in Canticis, Surge, inquit, Aquilo, et ueni Auster. Hinc est quod nos pene idiote atque inertes, pretiosissimi lilii Christi, B. Seueri Archipre sulis, uitam, ordinationem, nec non et obitum sacratissimum, qualicumque stylo palificare gestientes, simpliciter ea que de tanto uiro ad nostre paruitatis notitiam peruolare potuerunt, auribus fidelium intimare proposuimus, plus prospicientes illorum e dificationi et saluti, quam curiosorum pompatice urbanitati. Qui enim, iuxta Salomonem, sophistice loquitur, Deo odibilis inuenitur: quia et semetipsum iactantie spiculo percutit, et insuper auditorum infirmitati minime consulit. 

Sed quia rei geste fidei anchoram adnectere opus est, more historiographis solito, tria in fronte narrationis, instrumenti gratia, ponimus, quibus ad contexendum propositum opus congruenter utendum est, id est, personam, patriam atque conditionem. Nam ut de persona eius uera paucis perstringamus, non sine Diuino quodam auspicio Seuerus est a parentibus uocatus. Non enim si propensius inspicere etymologiam uolumus, se uitiam sonat, sed potius uirilem grauitatem, de qua in Psalmo canitur: In populo graui laudabo te. Nec immerito, quia futurus profecto erat et uitiorum extirpator austerrimus, et uirtutum auidissimus conrasor. Patria uero eius satis omnibus in promptu habetur, quia ciuis Rauennas extitit: et, sicut de beato Papa Gregorio dictum est,

unde genus duxit, summum conscendit honorem.

Cuius autem conditionis fuerit, sanctissime eius uite summa comprobat: quia uere Christianus erat, et uitam columbinam in simplicitate cordis agebat. Pauperem quidem uitam cum Tobia gessit, sed quia Diuinam pre sentiam timuit, et circumspectionem Omnipotentis semper cogitauit, omnia bona possedit; quia caritatem, que Deus est, omnimodis habuit. Quantum enim ad seculi luxum pertinet, pauperem uitam duxit: quia, ut a ueracissimis fertur relatoribus, una cum coniuge, quam sibi iam dudum castissimo copulauerat matrimonio, non nisi lanificii opere sumptus quotidianos carpebat. Nam, utpote religiosus et orthodoxus Catholicus, de labore manuum cum Apostolo uiuebat, nullique hominum uim uel fraudem inferebat. Neque enim surda aure pre teriit Psalmista intonantem: Labores manuum tuarum quia manducabis, beatus es, et bene tibi erit. In hoc loco si quis superciliosus e nigmatica mente et insulsa obiectione beato uiro detrahat, quod uxoratus ad e archisterium Rauenne accesserit, audiat Apostolum pro illo respōdentem, Quia omnia munda mundis. Sicut ergo ciborum edulio non polluitur homo, nisi insidiatrix concupiscentia pre cedat; sic quippe legali connubio non inquinatur Christianus, qui se nullatenus uel uirginitatis uel continentie uoto alligauit; nisi illum prius corrumpat obscoeni amoris fomento ipsa deceptrix libido. Ceterum si quis uoto constringitur, reddere cogatur; qua scriptum est, uouete et reddite. 

Sed quia tantisper pro assertione ueritatis quasi per excessum diximus, ad coepta redeamus. Igitur postquam pre eminentissimus athleta ueritatis Apollinaris, sicuti ante secula Diuina pre destinauit prouidentia, ab Apostolorum Principe ordinatus est Pontifex ad pre dicandum uerbum Dei, et claues regni ce lorum idoneus et per omnia probatissimus uicarius accepit; Rauennam nobilissimam Italie ciuitatem, et multarum metropolim urbium, ac si secundam Romam, sibi in apostolatum adsciuit. Hanc siquidem urbem meritis pre cipuis eiusdem sui triumphatoris B. Apollinaris, adeo clemens et pius Rex Christus, pre ceteris decorando insigniuit, ut ex quo ille miles felix
laureatus corona martyrii intrauit in gaudium Domini sui, instar duodeni Apostolorum apicis, duodecim illi successores per uaria annorum curricula suppleret, non humana electos industria, sed potius diuina uocatos prouidentia, et super quorum capita ce litus missa requieuit columba. unde et hoc uenerabile prouerbium iam dudum uulgatum est per uniuersum orbis circulum: Beata ciuitas illa, ubi in electione Pontificis, Spiritus sanctus descendit in similitudinem columbe ; et ordinatur ille, super cuius caput requiescit.

Sed o mutatio temporis! o nefas negotiationis! Redemptor itaque noster, ut ostenderet fidelibus suis, quam sit damnabile officium negotiationis, ingressus in templum omnes uendentes, et ementes in illo uehemens eiecit; et facto de resticulis flagello, eos potissimum, qui columbas uendebant, de templo eliminauit. Antiquus autem humani generis inimicus, qui iam iuxta Apostolum in membris suis mysterium operatur iniquitatis, quique sedet cum diuitibus in occultis, ut interficiat innocentem, iterum cum felle amaritudinis, per Simonem suum uenalem facit columba: nec desinit per suos trapezitas cumulare mammonam iniquitatis, quo eos ualeat profundius mergere in puteum perditionis. Ecce nemo modo Episcopus usquam eligitur, quia nec Ecclesiis permittitur: sed quod horribilius est omnibus monstris et deterrima adulterii species, que primum locum obtinet in poenis, adhuc uiuente alicuius ciuitatis Episcopo, ab aliquo indocto et deprauato honor eius concupiscitur, petitur, promittitur, sacramento spes solidatur, persona extollitur, scientia laudatur, pecunia impudenter datur, ut postmodum impudentius uendatur, quod tam nefando ausa comparatur. Sed quia se huius rei ratio consequenter per columbam ingessit, Ecclesiastici uigoris gratia, uenditores eius male meritos, ut coepimus, persequamur. uidesne ut Simoni primo he resiarche, cuius inter ipsa lactentis Ecclesie cunabula Apostolico mucrone triste caput amputatum est, ac deinde, tot iustitie fauentibus Patribus apud ecclesiastica concilia perpetuo anathemate sepultum, alia rursum quasi hydre capita succrescant? Inde necesse est, ut nostri nunc temporis Episcopi apud omnipotentem Dominum aut ualde rari sint aut nulli. Hinc etenim per Prophetam dicitur: Principes extiterunt, et non per me: ipsi rogauerunt, et ego non cognoui. Sed hec hactenus.


S. Seueri ad Episcopatum electio, ordinatio.
e tate iam dicti semperque dicendi Seueri, contigit Rauennatem Ecclesiam proprio Pastore uiduari a Marcellino, adhuc Constantino Magno imperante, orbique Romano singulariter presidente, quater Constantio et ter Constante Coss. natis eodem Principe. Cumque multi Episcoporum conuenirent finitimi atque remotiores, quatinus tante ciuitati Pontificem more solito ordinarent; finitoque oramine, omnes in commune le tabile operirentur spectaculum, aliquem scilicet per columbam ce litus designari; idem uir Domini B. Seuerus, forte operi suo domi insistens, ut erat simplex et columbe amicus, his uerbis suam affatur coniugem: e uadam, si placet, ocyus, et uidebo uisionem mirabilem, quomodo diuinitus e ce lo columba ueniat, et super caput electi consedeat. Ad quem illa, Sede, inquit, hic, et labora: noli otio uacare, quia non expedit nobis. Siue enim pergas, siue in loco subsistas, e Pontificem populus minime ordinabit. Ad hec ille, Sine me, inquit, ut uadam. At illa: uade, si placet; quia quacumque hora intraueris, statim Episcopus ordinaberis. Talia uxore ironicῶs prosequente, illico surrexit, et ad ecclesiam concitus adiit, ubi erat populus cum Sacerdotibus congregatus, et ob uestimentorum uilitatem, quia squallido amictus erat indumento, occultabat se post ualuas templi. Et expleta oratione, confestim descendit de ce lo columba niue candidior, et sedit super caput B. Seueri latitare cupientis. Ille autem dum a se columbam repelleret, et illa hac illacque per e rem uolitaret, iterum iterumque reuisit dilectum sibi caput eiusdem beati uiri, ac si Spiritus sanctus specietenus, quod in re erat, proderet, dicens: super quem requiescam, nisi super humilem et quietum et tremerem sermones meos? Et iterum: Ego diligentes me diligo. 

Stupefactus super hoc omnis potestatus et Clerus et omnes qui huic diuino spectaculo intererant, omnium bonorum et dignitatum largitori Deo immensas gratias egerunt: et de latibulo educentes, unica uoluntate electionem in eo pariter decreuerunt. Missusque Romam ad Iulium eiusdem urbis Episcopum, qui tertius extitit a B. Siluestro Maximo, Rauenatum ordinatus est Pre sul: reuersusque ad urbem proprii honoris, cum omni ueneratione est habitus. Nisi enim homo iste humilis esset et mansuetus ac Deum timens, tam euidentibus indiciis non eum Spiritus sanctus suo testimonio declarasset. Quod tamen post Apostolos in paucis actum fuisse legimus. Legimus tamen Flauiani uel Zephyrini Romani Antistitis electionem similiter declaratam. Tali namque modo ordinatus est B. Seuerus Rauennatis Ecclesie Episcopus, unctusque est oleo exultationis et unguento sacri Chrismatis iuxta morem Pontificis. Tunc adimpletum est in illo quod Dominus dixit in Euangelio: Apud homines hoc impossibile est; apud Deum autem omnia possibilia sunt. Et iuxta Pauli uocem: Infirma mundi elegit Deus, ut confunderet fortia. Ecce est, quod Petrus Apostolus dixit: Quia non est personarum acceptor Deus, sed in omni gente qui timet Deum, et operatur iustitiam, acceptus est illi. 

Quid ad hec mussitant nouelli et indocti, qui Dominum quidem quoquo modo sciunt, sed minime
sapiunt? Monachi, inquiunt, non habent licentiam pre dicandi, tametsi sint auctoritate diuina plenissimi. Sed non est mirum; quia caro nescit spiritum. ueritas quippe amara est, et qui eam docere nituntur, amaritudine replentur. Ecce B. Seuerus propemodum idiota et absque litteris, Spiritu ueritatis imbutus, efficitur Doctor uberrimus, et monachus qui ab incunabulis diuinis litteris insistere studuit, tacere habet? Paulus Apostolus hoc specialiter priuilegii pre ceteris nactus est, ut qui ad pedes Gamalielis sacras litteras didicit, uas electionis et appellari et esse promeruerit: unde et Doctor totius orbis specialis dicitur, licet et ceteri Apostoli Doctores habeantur. hec contra illos paucis dicta sint, qui secundum faciem homines iudicare solent: quique secundum placitum fauent iniquitati, detrahunt autem ueritati, asserentes non oportere fieri Episcopum, nisi aut natalibus sublimatum aut statura procerum.

Cumque sanctus Domini Pontifex quotidie in diuini operis procinctu positus, sanctam Ecclesiam sibi ce litus commissam digno moderamine, utpote uigilantissimus Pastor, regeret, et uoti sui compos, siti in uirtutum augmento, existeret; a quadam die Missarum solemnia ritu Episcopali celebrans, hora illa qua Lector pulpitum adscendit, ut beati Doctoris Gentium epistolam more solito recitaret, subito uir Domini super altare in extasin rapitur, ac si sopore detineretur. Existimantes autem ministri sancti altaris Sanctum Domini obdormisse, pre cipiti pede accesserunt excitantes eum ac dicentes: Quid est quod agis? Ille autem concitus, quasi de somno euigilans, erexit se, et quasi commoto animo dixit eis: O filii, quid fecistis? quare inquietastis me? Quamuis uobiscum uidebar hic esse corporaliter, in spiritu tamen alibi eram. At illi uehementius instantes, disquirere ab eo coeperunt ubinam interea loci esset. Quibus ille respondit dicens: Parcat uobis omnipotens Dominus, Dilectissimi Fratres, pro eo quod tam improuide expergefactum me reddidistis, quia in sancta ecclesia Mutinensi eram, et ibidem sancti Fratris et Coepiscopi mei Geminiani, eiusdem uidelicet Antistitis Ecclesie, anima omnipotenti Deo commendaui: et ibidem tamdiu moram feci, quousque sacrum eius corpus tumularem deuotius.

Igitur ad indagandam subtilius tante uisionis ueritatem magna sub festinantia ciues Rauennates cum Classensibus ueredarios miserunt ad memoratam Mutinensem urbem, ut qualiter erga Sanctum Domini Geminianum Episcopum ageretur, omni annisu uelocitatis internoscerent. Qui cum summa agilitate ad supradictam contingerent urbem, iuxta quod illis indictum erat. interrogare ardentius coeperunt, quidnam de Episcopo ageretur? Quibus Mutinenses ciues responderunt, dicentes: Quid noui habeatis, Fratres, incognitum habemus. Hoc autem non ignorate, quia nuperrime orphani facti sumus, decedente Patre nostro et Episcopo Geminiano, qui inter Ecclesie Sacerdotes non minimus habebatur. Et quamuis eum patronum habere credamus in ce lis, tamen non possumus de eius absentia non habere moerentia corda, Nonne Dominus Seuerus Archiepiscopus die eodem affuit, eiusque animam Domino omnipotenti commendauit? Nonne tamdiu hic infulatus stetit, quoad corpus eius sarcophago clauderetur? quo clauso, ab oculis nostris repente sublatus est. Qui reuersi renuntiauerunt ciuibus suis, qualiter Sanctus Domini Geminianus migrasset ad Dominum, et qualiter beatus Archimandrita Seuerus eius sepulture diuinitus fuisset destinatus. His auditis, ciues Rauennates diem et horam studiosius requirunt, et plenam fidem ceperunt, ipso articulo B. Seuerum super altare obdormisse, quo S. Geminianum constat de hoc mundo migrasse: et exinde coeperunt sanctum eius ce libatum amplius uenerari,

Fertur autem et a compluribus, quod idem auriga Domini B. Seuerus sanctum uirum Heraclianum, Pisauriensis ciuitatis Episcopum nutrierit, et omni Catholice fidei regula plenius imbutum, memorate urbi dignissimum pre fecerit Episcopum.

Est et aliud memorabile eius factum, quod nequaquam patimur absconsum iri, sed stylo quo ualemus prosequi censemus. Tante denique sanctitatis apud omnipotentem Dominum fuisse asseritur, ut eius defuncta ac sepulta coniux, ob imminentem necessitatem, post multorum annorum defluxa tempora, euoluta sit in latus. Dum ergo filia beatissimi Confessoris Christi Seueri uitalem emisisset flatum, et diem clausisset extremum, conuenerunt quamplurimi, quatinus corpusculum uirginis in sepulchro poneret genitricis. Erat autem eadem uirgo Innocentie insignita uocabulo. Cumque appropinquasset hora, ut deponi corpusculum debuisset, superuenit beatus Episcopus flendo, ut aiunt, more nimirum humanitatis. Et cum omnes qui funeri intererant, uiderent eumdem sepulture locum minime esse duorum corporum capacem, moerebundi satis atque anxii una uoce Episcopo dixerunt: Heu, Pater, quid erit? uidesne quia uas modicum est? Quibus uocibus beatus uir commotus, propriam dudum coniugem hoc modo affatur dicens: O mulier, cur mihi molesta es? Quare non pre bes locum filie tue ? Suscipe quod portasti, et noli esse pertinax locelli tui, Reuersa te in partem, et da spatium sepeliendi, ne forte contingat me contristari. Ad hanc uocem, sub tanta celeritate sue dudum coniugis corpus in partem semotum est, et in latus uolutum, ut animato corpore nullatenus tam cito moueri potuisset, et filie sue spatium dedit sepeliendi copiosum.

Sed iam ordo rationis et series digeste narrationis flagitat, quatinus et sancti uiri obitum, qualiter ex hoc mundo migrauerit ad Dominum, quatinus ex antiquis exemplaribus eruere potuimus, paucis pandamus. Cum enim iam prouecte esset e tatis, et cycneo capite pre tenderet perfectionis canitiem, Dominica falce quasi Euangelicus manipulus in agro Ecclesie permaturus, pace ubique regnante desecatur, et ad horrea Diuini promptuarii Angelicis prouehitur ulnis, ubi omnes Dominice segetis manipuli e ternaliter suo colle tantur satori. Hic denique ce litus electus Sacerdos dum quadam die pie Missarum solennia celebrasset, et transitum suum, quem longe ante pre sciuit; Dominici corporis et sanguinis perceptione munisser, conuocato totius urbis Clero, necnon populo, iuxta morem suum, de integritate Catholice fidei conseruanda, deque unanimitate atque fraterna caritate obtinenda, prolixius, secundum sibi datam sapientiam, sermonem protulit. Quo finito, firmata pace atque benedictione, stola ut erat pontificali trabeatus, proprium sibi iubet sepulchrum aperiti. Quod uidelicet nimis multis adstantibus ingressus, a inter coniugem et filiam modo mirabili se collocans, uoce serena, uultuque uigorabili, uale ultimum dormiturus in Domino dedit, suauiterque se obeludi marmore iussit. Ibi denique aliquamdiu orans, pretiosam Domino animam le tus reddidit, atque sarcina carnis exutus, celestis regni Capitolium est indeptus. Tali namque modo in pace Ecclesie defunctus est plenus dierum, sub die Kalendarium Februariarum.

Ex eo tempore usque hodie pius ac misericors Dominus Christus Redemptor noster, ad ostendenda pre clara Confessoris sui merita, apud tumulum eius innumerabilia operatur miracula: ubi nunc est in eius honore basilica marmorea tabulatis fabricata in ciuitate que dudum uocabatur Classis, haud longe a regione que dicitur Salutaris usque in pre sentem diem.

De innumeris autem signorum beneficiis, que Dominus omnipotens per dilectum Confessorem suum B. Seuerum erga infirmos ostendere dignatus est, unum, quod nostra e tate monstratum est, fideli relatione depromimus, ut per hoc cetera commendentur, que a nobis uisa non sunt. Mulier que dam Rauennas, paruulum habens filium quotidiano febrium typo plus e quo laborantem, quem decreuit ob nimietatem continui doloris citius offerre Deo ad sepulchrum B. Seueri Archiepiscopi et Confessoris. Quo dum amicorum adminiculo comitata peruenisset cum filio, prostrauerunt se humiliter Deo, Sancto quoque suo Seuero, attentius pro salute paruuli orantes. Cumque bona spe conducti pernoctare in ecclesia deliberarent, partim prolixitate noctis, partim constantia orationis laxati omnes, arrepti somno quieuerunt. Intempesta autem hora, cunctis inerti somno depressis, solus ille puer infirmus expauit, uocem flebilem emittens, et cunctos excitauit. Qui circumspicientes uiderunt lampades, que antea extincte erant, congruo fulgoris lumine coruscare. Et cum cognouissent miraculum ce litus emissi luminis, consternati mente, dederunt gloriam Domino et S. Seuero. Puer autem cum in medium deductus fuisset, coepit mater eius interrogare eum dicens: Quid tibi contigit, fili? At ille coram omnibus dixit: uidi ex hoc sepulchro egredientem uirum episcopali habitu, canitie capitis decoratum, Angelicum habentem uultum, qui tetigit me, et expaui. Infirmitas uero illa confestim recessit a puero, et ultra iam minime febricitauit. Sed quorsum sunt ista? Quia dubitari nequit, quin ea que ab omnipotente Domino petere uoluerit, dubio procul absque mora consequitur.

hec interim de tanto Ecclesie ariete dicta sufficiant: cuius sanctitatis historie credimus quia nullus sufficit stylus, etiamsi accedat Tullianus. Ecce, ut promisimus, nouorum uerborum phaleras euitamus: quamquam et aliquatinus suppetere possent, nisi magis intendere placuisset beneuolentie quam iactantie . Paruuli quippe paruulis scripsimus: legimus enim quia paruum parua decent. Ceterum docet nos Apostolus, non alta sapere; sed humilibus consentire debere. Et certe Lex prohibet, ne quis coram ce co offendiculum ponat. Non enim omnia possumus omnes. 

Sed quia iam, flante Fauonio, historie stagnum, saluis mercibus, enatauimus; libet paullisper intueri, si qua in eadem historia, quasi in concha, lateat pretiosa allegorie margarita. An putandum est columbam facile et absque magna auctoritate de supero cardine ad terram usque delapsam? Non utique. Nusquam enim legitur columbe aduentus, nisi ob testificationem pre sentie sancti Spiritus. Nullus quippe he reticis

relinquitur locus obiurgationis, qui Sanctum Domini Seuerum ad dedecus Ecclesie putant esse coniugio ligatum, quique sue obscoenitatis fe cibus obuoluti, ignari sunt gratie Spiritus sancti, qui quod in semetipsis minime sentiunt, in aliis nullo modo recognoscunt. Si quis igitur mellis gustum numquam probauerit, cuius saporis sit omnimode nescit. At contra qui solo absinthio, ceteris herbis neglectis, utuntur, his nimirum dulce amarum uidetur, et ceteras herbas eiusdem putant esse amaritudinis propter inexperientiam eiusdem saporis. De talibus namque scriptum est a.... Si cui ergo malum aliquid esse uidetur, ipse sibi testis est quia malus est: et quod ipse per priuantiam, omnes indifferenter putat habere per naturam. Qui autem omnia simpliciter intelligit, et incorruptis oculis omnem creaturam bonam esse credit, ipse sibi testis est, quia bonus est. Bonus ergo gaudeat, se a Domino creatum: malus uero sciat se sine Creatore esse, et ideo nihil esse: nihil quippe, excepto Deo, non creatum est. Si ergo malus aliquid esset, quid ergo nisi bonum esset? Et uidit Deus, inquit Scriptura, cuncta que fecit, et erant non solum bona, sed etiam ualde bona. Hinc diffinire licet, ea que sunt, bona esse; neque esse, si bona non sunt. Omnia igitur bona non etiam iusta?

Beatus itaque Seuerus columbinis oculis omnia inspiciens Domini opera, etiam intellexit coniugium ualde esse bonum, si quis eo legitime utatur; quia si bonum non esset, nequaquam mulier in adiutorium a Deo creata fuisset. Oculos quippe columbe habuit filius columbe per quam Spiritus sanctus significatur. Non quod aliquis fidelium iure dici possit filius Spiritus sancti, sed plane Dei Patris et Matris Ecclesie, per adoptionis gratiam. unde sponsus in Canticis Sponsam alloquitur, oculum inquirens columbarum. Hos quidem oculos protoplasti perdiderunt, quando exigente pre uaricatione a Deo sunt derelicti, et aperti sunt amborum oculi. Postquam autem oculos columbarum perdiderunt, confestim erubescebant; quia intrauit mors per fenestras carnalium oculorum. Ecce quamdiu puer innocentie Spiritu ducitur, columbe oculos habere perhibetur: quia omnia, que in mundo uersantur, simpliciter intuetur. Non enim membra sua erubescit, nemini inuidet, nulli irascitur, nihil impudicum cogitat, nulla illicita concupiscit, quia inhabitator Spiritus sanctus, qui illum incorrupta mente custodit, nihil eorum nouit. Si autem per diuortia uitiorum ad concupiscentiam carnis, uite exul, prolabitur, iure iam erubescit, quia impletum est in illo quod Psalmista ait: Homo cum in honore esset, non intellexit, comparatus est iumentis insipientibus, et similis factus est. Spiritus itaque adoptionis, quem B. Seuerus in sacra renascentia suscepit, quasi columba in cauerna macerie, sic uirtutum pullos in cordis eius nidulo nutriuit: nec ab eo recessit, donec in electione Pontificis, cuius esset meriti innotesceret hominibus. Ecce qualiter homines uitam obliuiscuntur celestem, postquam ab alto innocentie culmine incidunt corrupta mente in terrestrem.

Habuit itaque B. Seuerus coniugem, habuit et filiam, sed ante Episcopatum. Numquidnam propterea indignus Episcopatu extitit, quia coniugem habuit? Absit. Numquid Apostolorum Princeps Petrus legali iure coniugem non habuit? Habuit plane: sed ante uocationem Apostolatus. Ecce eadem ratione B. Seuerus, Euangelii iam coruscante gratia, coniugio copulatus fuit, sicut Magister Gentium Paulus docuit; quo B. Petrus sub Lege constitutus usus perhibetur. Ecce Petrus ad Apostolatum uocatus et electus, circumducit uxorem, sed non utitur. uxor quippe in sororem uersa est: quia iam ordo temporum mutatus fuit. Ipse enim qui dudum per Legem damnauit eos, qui sine semine remanerent in populo Isre l, nunc terribiliter per Euangelium suum intonat: Sint uestri lumbi pre cincti. Beatus namque Seuerus, in Episcopatum per columbam electus, uxorem sicut Petrus circumduxit, filiam spiritualiter nutriuit: tamen uxore iam non utitur, quia Ecclesie Christi Pastor uicarius constituitur. Recedant longius Ecclesie calumniatores, qui non intelligunt neque que damnant, neque de quibus affirmant.

Quod autem uir Domini Seuerus de lanificii opere uictum sibi que ritabat, simplicitatem eius sanctam commendat. Quia nimirum omnimodis decebat, ut ouis Domini rationalis Agni uellere induta, qui tollit peccata mundi, non aliunde quam de ouium, mundorum uidelicet animalium, tegmine suam suorumque transigeret uitam. Erat namque una, nec qualiscumque de his quas uerus et e ternus Pastor Christus in Euangelio his uerbis commendat: Oues mee uocem meam audiunt, et ego agnosco eas, et sequuntur me, et ego uitam e ternam do eis. De quibus alibi ait: Alias oues habeo que non sunt ex hoc ouili, et illas oportet me adducere, et uocem meam audient. Est quippe ouis, ut fertur, naturaliter pre omnibus animal mundissimum et mansuetum, nec non et simplicitati deditum. Si enim est aliqua rationali et irrationali significatiua collatio, iure in talibus similia similibus comparamus. Non ergo uir tantus talem casu fortuito sortiri credendus est. Sed futuri eius officii, certi uidetur esse caussa indicii; quippe cui deleganda erat cura pastoralis, qua et agnos cum Petro pascere studeret et oues. 

Sic enim in Actibus Apostolorum legimus, quod totius Ecclesie Magister Paulus de labore manuum suarum uixerit, ut nulli auditorum oneri esset: erat autem scenofactorie artis. Numquidnam Paulus aliunde uiuere non poterat, qui omnibus artibus plenus erat? Potuit utique. Sed certi caussa mysterii credimus actitari, ut quia Pre dicator egregius omnia que fidelibus pre dicauit, ne ipse reprobus efficeretur, operibus commendauit, oportebat ualde ut et manuum eius labores uite et pre dicationi eius testimonium darent. Et quia opus ipsum, unde uiuebat, commigrantibus et peregrinantibus necessarium erat, hoc quod ipse, contemptum huius mundi Hebreis persuadens, scripturus erat dicens: Non habemus hic manentem ciuitatem, sed futuram inquirimus; iam tunc quadam pre saga lingua officii sui significatiue loqueretur. Acsi humana ratione ipsa obumbracula aperte se utentibus dicerent: uidete, o naute et uiatores peregrini, instrumentum atque materiem tuguriorum uestrorum, et ratione nostre uobis cognite nature perpendire celsitudinem dignitatis uestre, quam opifex noster atque consertor Paulus sine cessatione uos docet. Nos originem de aquis sumpsimus et in ripis stagnorum nascimur, et tante leuitatis sumus, ut et facile a conuiantibus portari possimus, et tamen per nostrum ministerium optatum habeant obumbraculum. uos autem, qui rationales estis, de aqua et de Spiritu sancto renati, nolite per terrena desideria et mundi illecebras uos pre grauare, quatinus liberi atque expediti breuem huius peregrinationis uiam percurrere, et ad e ternam patriam quantocyus mereamini peruenire. Ecce qualiter opus Pauli loquitur, unde uictitare legitur. Eadem quippe licet de opere manuum B. Seueri sentire, quatinus per omnia uellera suos admoneat sequaces, habere mansueta et simplicia corda.

Iam uero series expositionis exigit, ut et hoc quoque lynceis oculis penetrare conemur; quidnam sit, quod in hora sacre oblationis in spiritu rapitur, et funeri B. Geminiani Episcopi interesse perhibetur. In hoc uero specialis doni miraculo e stimare non immerito debemus Sanctum Domini Seuerum Archiepiscopum per omnia B. Ambrosio e quiparanduum: quia, ut ille beatissimus Hierarcha a S. Martini incomparabilis uiri natalitio deseruiuit, sic et iste B. Geminiani. Quod si quis obtendere uelit, ob hoc dissimile aliquo modo miraculum haberi, quod inter Mediolanensium et Turonum ciuitates laxiora terrarum spatia habeantur; nouerit quod omnipotens Dominus, qui in omnibus locis sine loco est, nec in maximis dilatatur, nec in minimis angustatur, quia centum ce li non est regnum eius, qui difficile inuenitur ubi sit, difficilius ubi non sit. Et quia certum Ecclesie tempus in B. Seuero non habemus, quis eorum sit prior e tate minime nobis lucet: sed tamen unum idemque esse Spiritus sancti donum, hominibus sano cerebro utentibus patet. Sed obiicitur hoc modo: Et qui fieri potest, ut aliquis de Sacerdotum numero coe quetur Ecclesie Doctori Ambrosio? Quam utique calumnie ansam citius soluimus, si Spiritus sancti laudem subtilius intueri curamus. Scriptum quippe de Spiritu sancto legimus, quod sit multiplex et unicus. Multiplex ergo Spiritus inuenitur ob multiformem scientiam in Ambrosio: sed non minoris uirtutis est unicus in S. Seuero. unius quippe eiusdemque meriti esse gloriosos Patres Ambrosium atque Seuerum testatur in hoc facto simile donum.

Sed intueri quoque libet, que nam caussa sit tam mire auctoritatis, quod uir Domini in filie sue sepultura coactus longe ante defuncte coniugis corpusculo iussit, quatinus se dictu citius in latus declinaret, et filie spatium sepeliendi pre beret. Sicut enim raro hec uirtus ostenditur, ita non sine difficultate a nobis exponitur. At tamen quidquid illud est, quod interlucet intellectibus nostris, nequaquam silentio tegere e quum iudicamus. uidetur quoque nostre imperitie intelligendum per omnia fore, hunc sanctum uirum nequaquam imparem ad resuscitandum esse coniugis corpus, hoc quia apud omnipotentem Dominum obtinere potuit ut se tam subito uersaret in latus.

Est et aliud quod intelligi utile uidetur. Superius namque satis superque contra he reticos atque Ecclesie e mulos limato ense certauimus, qui ipsa quoque opinione coniugis ad nullam rem sanctum uirum destinauerunt; ideoque necesse fuit, ut diabolus cum suis mendacibus in propatulo confunderetur, et sancta ubique Ecclesia in Sacerdote tantam gloriam diuini pre conii consequeretur. ut enim uerum fateamur, cuius castitatis et continentie ante Episcopatum extiterit, ipse euidenter Spiritus sanctus per columbam in electione monstrauit, que tot Presbyteros et Leuitas superuolitauit, et dilectum sibi penetral assignauit. Sed ut nihil ineuisceratum scrupuli remaneat apud seruos Domini, uidetur sacratissimus Pontifex Ecclesie sue latenter satisfacere pro dudum coniugis opinione. Quid enim prius eum fecisse dicitur, quam miraculum perpetraret? Recordari prius eum uite pristine creditur, quando Christiana licentia coniugio uinctus legitur. Quod autem tam imperiosa auctoritate iussit, ut defunctum coniugis corpus se declinaret in latus, patenter ostendit, quam securus esset a tactu illius, postquam effectus est Episcopus.

Nouissime transitum eius considerare eamus, et quam plenus esset uirtutibus, aquilinis oculis uideamus. Descendit, inquam, uiuus in sepulchrum, in quo coniux sepulta requieuit cum filia, ibique se medium collocans, obdormiuit in pace. Quemnam uir iste, quem in obitu suo est imitatus, nisi splendidissimum radium Ioannem Euangelistam et Theologum, qui ut Ecclesiastica testatur historia, simili modo requieuit in ultimo senio? Ioanni quippe neminem pre sumimus post Coapostolos suos comparare, quia totus mundus reclamare compellitur: sed tamen in hac uirtute asserimus uirum Domini Seuerum cum illo participium possidere. B. Ioannes assumptus esse creditur. uir autem Domini Seuerus apud nos plenus habetur in proprio tumulo. Habetur ergo in terris synecdochiκῶς, pre stolatur quietus tempus ineuitabilis ἀναστάσεως.

Qua de re omni deuotionis annisu studeamus tantum ac talem uenerari Patronum, et quasi adhuc in carne nobiscum degentem, ita intueamur illum absentem, quia uerius adstare nobis creditur, quam uiuus in carne suo tempore uideretur. Quia uero summo soli, qui habitat lucem inaccessibilem, iunctus est in ce lis, nihil in creaturis agitur quod uidere non possit. O si ... tumulum eius contingere possent, quam uberrimis lacrimarum undulis eum irrigare contenderent! Habemus in illo Patronum dulcissimum, Archiepiscopum clementissimum, qui uota nostra Domino omnipotenti offerat, et ut pius Aduocatus se pro nobis fide dicendo interponat. Illi modis omnibus secreta conscientie nostre per confessionem pandamus; ut in illo die tremendi examinis sub sue defensionis patronatum nos recognoscat. Laus illi et gratiarum actio, qui eum ante secula in regnum e ternum pre destinauit, et per columbam Spiritus sancti animal in Episcopatum elegit, in pace assumpsit, et in e terna Ierusalem pascua perpetuo gratulantem introduxit.