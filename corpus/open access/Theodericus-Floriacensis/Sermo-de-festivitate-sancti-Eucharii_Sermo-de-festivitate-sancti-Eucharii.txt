Quotienscumque, fratres karissimi, salutis nostre exordia spiritalis profectus gratia ad
memoriam nobis reuocamus, oportet ante omnia, ut eos potissimum ueneremur, amemus
congruis laudibus in Domino laudemus, quorum pio sudore atque exercitamine dudum, cum
inimici essemus gratie Dei iuxta communis cecitatem orbis, diabolici nexus quibus innodati
fuimus fora proiecimus, atque per adoptionis gratiam filiorum Dei libertatem celitus nacti
sumus. Sed quia hoc iam per uniuersam pene ecclesiam innotuit, quomodo diuinitate auctore
hec treuerica urbs, cuius incole inuenti sumus, queque sese antiquitus meniorum prepotentia
atque secularis fortune eminentia cunctis circiter galliarum urbibus preferebat, per beatum
Petrum, qui in duodeno sidere apostolici apicis primatum ob uere fidei constantiam promemit,
a prisce gentilitatis errore sit emancipata atque piissima paraclyti spiritus operatione a ueteris
hominis preiudicio diluta, libet nunc aliquantisper uestre karitati de eiusdem liberationis serie
quasi allegorizando intimare, quatinus apertius elucescat omnibus, quod secundum
psaimistam opera Domini omnia in fide consistant et ob hoc omnia fore possibilia credenti.
Prius enim fides discitur et sic gradatim ad intellectum conscenditur. Unde ipsa ueritas ad
discipulos: ‘Si,’ inquit, ‘non credideritis, non intellegetis.’ Non enim iubemur prius
intellegere et postea credere, quia in fide catholica nihil extra ordinarie, nihil fortuitu
docetur, unde sponsa in canticis: ‘Ordinate,’ inquit, ‘in me karitatem.’ Ordo quippe uere
karitatis est, qua Deum ac Dominum nostrum ex toto corde et ex tota anima atque ex tota
uirtute diligere precipimur, quatinus in eum prius catholica atque orthodoxa fide credamus,
corde ad iusticiam, ore autem confiteamur in salutem, et sic demum, que ad salutem nostram
pertinent, fiducialiter ab eo postulemus. Quanam fronte aliquid ab eo petitur, qui ignoratur ?
Unde apostolus: ‘Ignorans,’ inquit, ‘ignorabitur.’ Et rursum: ‘Tunc cognoscam, sicut et

cognitus sum.’ Hinc est, quod sancta ecclesia in cathecismo cautlssime instituit, ut ad fidem
imbuendi ante omnia symbolum catholice fidei studeant discere, ac memorie firmiter
commendare. Quo instructi competentes sint nominandi. Iam uero per ordinem sacre
uocationis in baptismo renati et filii adoptionis uocati dominicam sibi orationem germanitus
ediscere satagant, ut iam sciant Deum patrem inuocare, qui eos in filiorum sorte dignatus est
connumerare.
Ergo, quia secundum apostolum inpossibile est Deo sine fide placere, quant ipse ut sapiens
architectus fundamentum ceterarum posuit uirtutum, diligentius consideremus, quo ordine
diuini uerbi ministri ad illuminationem gallicani cotumi atque ad debellandam Germanice
ceruicositatis duriciam, huic nostre ciuitati ab apostolorum principe sint destinati. Oportuit
enim ut, ubi antiquus ille humani generis predo implicatissimum idolatrie constmxit
laberinthum, illue benignissimus liberator fortissimos fidei bellatores dirigeret. Neque enim
maximis infima conueniunt. Decebat nimirum omnimodis, ut inexpugnabilis treuerice 
infidelitatis murus tantorum arietum preduris comibus diruerctur, ut, sicuti dudum a romano
principe fastus eius, uti in fastis habetur, est perdomitus, ita nunc a romane sedis spiritali
principe sacrilega eius supersticio per gladium spiritus, quod est uerbum Dei, salubriter
uinceretur. Nulli quippe fint treuericam aciem fas cedere, nisi tantum celsitudini romane. Nam
sicut consequens fiiit, ut per apostolorum principem romani principatus cacumen debellaretur,
ita per discipulorum eius fide armatam militiam treuerica munitio acsi minor Roma in
deditionem cederet Christo.
Tres quippe discipulos gallicis gentibus apostolus typice direxit, qui ab eo plenius instructi
fidem sancte trinitatis incunctanter predicarent, quia unus Dominus, una fides, unum
baptisma. Quorum primus, id est Eucharius, ut in ueracissimis gestis legitur, unus de
Septuaginta duobus discipulis fuisse cognoscitur, quos Dominus designauit et apostolis
cooperatores dominice predicationis fecit. Decebat quidem modis omnibus, ut tante urbi non
quilibet rudis uel nouitius primus doctor

delegarctur, sed uir per omnia apostolicus, qui uicem apostolorum summi optineret, ideoque
quamdiu huius mundi spera conoides uoluitur, treuericus antistes omnibus galliarum uatibus
iure patemo meritoque auito, hoc est in decessoribus ac successoribus, speciali preminet
patriarchia. Mittuntur equidem Septuaginta duo discipuli ad predicandum toto orhe summum
solem, id est sanctam trinitatem, quia, sicut sol iste mediator planetarum totidem oris totum
mundum tercio peragrat, ita per hos sancte trinitatis fides quasi solis iubare per omnes mundi
partes diffunditur atque ad lidem illuminatur.
uicies namque quater terni, septais dipondius. Iste uero beatus Eucharius, qui ad
suppletionem auree libre additus est a Domino quique occiduis mundi partibus ueri solis
noticiam inuexit, unus erat de illis excelsis montibus, de quibus pre dixit Dauid dicens:
‘Suscipiant montes pacem populo.’ Et herum: ‘Leuaui oculos meos in montes, unde ueniet
auxilium mihi.’ Qui etsi aliis gentibus apostolus non est, nobis tarnen apostolus est. Nam
signaculum apostolatus eius nos sumus, quia in Christo lesu per euangelium ipse nos genuit.
Eramus enim aliquando filii ire sicut et omnes gentes, sed per eius rninisterium effecti sumus
filii gratie, quia pacem, que de celo ad reconciliationem mundo uenit, nobis intulit, ut iam
non simus hospites et aduene, sed ciues sanctorum et domestici Dei.
Ethymologia autem nominis eius de greco in latinum sonat ‘bona gratia’ siue ‘gratiosus.’ Et
‘bene gratiosus,’ id est ‘gratia plenus,’ quia ueraciter constat illum una cum apostolis in
cenaculo I lierosolimis constitutum ob metum ludeorum et cum ipsis in die pentecostes
paracliti spiritus infusionem plenius consequi. nec mirum. si ipse natione grecus non solum
latine, sed etiam barbarice lingue noticiam habuit, quia, ut Lucas testatur, ‘apparuerunt illis
dispertite lingue tamquam ignis seditque supra singulos eorum’ spiritus sanctus. ualerius
autem interpretatur quasi ‘uoluntate ualens.’ Et pulchre, quia, postquam gratia Dei per beatum
Eucharium gallicis gentibus illuxit, bonam uoluntalem, qua obedierunt diuine gratie,
coniunxerunt, ut possent cum psalmista dicere: ‘Misericordia Domini preueniet nos.’
Matemus autem non absurde dici potest quasi matris nus, hoc est matemus nutus. Ergo

quia genus humanum in primi parentis preuaricatione liberum arbitrium, quod cum angelis
commune accepit, perdidit, hoc ad restituendum gallicis gentibus naturali ordine diuinitas
disposuit, id est gratia, uoluntate, mateme cure custodia.
Nam omnes electi his tribus modis filii Dei per adoptionis gratiam efficiuntur, dum per
retnissionem peccatorum liberum arbitrium accipiunt. Unde lohannes: ‘Quotquot,’ inquit,
‘receperunt eum, dedit eis potestatem filios Dei fieri.’ Que est enim ista potestas, qua filii
Dei fieri possumus, nisi liberum arbitrium ? Libet, fratres karissimi, aliquanto expressius
propter simpliciores definire, quid nam sit liberum arbitrium. ‘Liberum arbitrium est uqluntas
libere potestatis, que per se sponte uel bona uel mala appetere potest’. Gratia autem est diuine
misericordie donum gratuitum, per quod bone uoluntatis initium et operis promeremur
effectum. Diuina quippe gratia preuenitur homo, ut bonus sit, nec humanum arbitrium Dei
gratiam antecedit, sed ipsa Dei gratia nolentem hominem preuenit, ut bene uelit. I labet enim
natura nostra, unde corruat, sed non habet, unde coasurgat, nisi gratia conditoris, ut erigatur,
manum iacenti extendat.
Ergo per Eucharium preuenimur gratia Dei, per ualerium bonam uoluntatem nostram
substemimus gratie Dei, per Matemum tandem subsequitur nos eadem gratia, qua preuenti
sumus, quia sine ipsa nihil boni uel incipere uel perfinire possumus. Unde propheta
Dominum exorat dicens: ‘Misericordia tua, Domine, preueniat me, et subsequatur me.’ uidit
namque, quia normulli preueniuntur gratia Dei, ut bene uelint et bonum inchoent, sed quia in
semet ipsis et non in Domino gloriantur neque summissa ceruice norunt cum eodem propheta
dicere: ‘non nobis, Domine, non nobis, sed nomini tuo da gloriam,’ dimittuntur a Domino, ut
cadant et sciant, quia homines sunt, idcirco cautius postulauit, ut misericordia, que illum
preuenit, ipsa subsequatur, ne forte frustra conetur. Unde ueritas in euangelie: ‘Sine me,’
inquit, ‘nihil potestis facere.’ Sed quia tantorum pontificum uocabula celesti aromate
redolentia iuxta nostram posse, utcumque expressimus, restat, ut et ordinem, quo in ministerio
sibi delegato

laborauerunt, altius perscrutemur, quia ipse eorum subsecutus ordo nullatenus uacat a
misterio.
Tria quippe sunt, quibus secundum apostolum catholica maiestas in populo christiano suum
ius exercet et quodam preludio, quid in futura uita actura sit, in presenti quodam modo
portendit, id est fides, spes, karitas. Ponamus ergo beatum Eucharium in ordine fidei, quia in
omnibus uirtutibus fides primatum tenet. In cognitione uero Dei omnipotentis primum ostium
nostrum fides est. Fides autem dicitur eo, quod absque dubio fiat, quod promittit. Sed quia per
sanctum Eucharium legitime introducti sumus ad fidem, ne in huius exilii peregrinatione, in
qua per fidem ambulamus et non per speciem inter tot uiciorum condensa atque temptationum
lenocinia ac si uiri desertores a diuino proelio, quod absit, fugiamus, in loco sancte spei
suscipit nos beatus ualerius animans et cohortans nos, ut, si nondum uidemus, quod
speramus, inreflexa fidei ceruice per pacientiam expectemus, promittens ex euangelio, quod
in pacientia nostra oporteat nos possidere animas nostras. Ecce sub hac spei longanimitate
hactenus fouet nos beatus ualerius, quia uult nos omnino inter homines bone uoluntatis
inueniri, quibus in natiuitate saluatoris pax est ab angelis reddita, et eo usque sub alis sue
patemitatis cupit nos plumascere, quoad uirtutum pennis certius fulti libero uolatu liceat nos
reuisere paradisum Domini. Iam uero, quia per beatum Eucharium didicimus, qualiter iustus
ex fide uiuit, sicut ipse milies beatus in sua sanctissima uita nobis exemplum reliquit, et per
beatum ualerium instincti sumus, quatinus iuxta apostolum ita sub spei certitudine curramus,
ut ad propositum stadii nostri brauium peruenire ualeamus.
Consideremus nunc acutius, quid sibi uelit, quod beatus apostolus ait, cum has tres
preminentissimas uirtutes prolixius disputando dinumeraret: ‘Nunc autem manent fides, spes,
karitas: tria hec, maior autem horum est karitas.’ Si enim fides omnium fundamentum est
uirtutum et spes fortitudo est pro fide certantium, eo, quod fide in creatorem recte creditur,
spe uiriliter uia mandatorum Domini curritur, quo pacto karitas horum maior dicitur ? Sed

hanc questionem fecile est enodare, si tempora et loca, quibus hic mundus utitur, naturaliter
uolumus pensare. Fidem uero idem apostolus diffiniuit dicens: ‘Quod enim uides, non est
fides quia quoddam argumentum est non apparentum.’ Quare ? Quia, quamdiu in came
moramur, a Domino peregrinamur. Bodem denique modo, quid spes sit, conehisit dicens :
spes, que uidetur, non est spes.’ Et iterum: ‘Quod uidet,’ inquit, ‘quis, quid sperat ?’ unde
datur intellegi, quia, quicquid camalibus patet obtutibus, melius dicitur sciri quam credi.
Quam autem uim spes, que indiuidua debet comes esse fidei, in se habeat, exponit isdem
doctor orbis dicens: ‘Spe enim salui facti sumus’ atque post pauca; ‘Spes autem non
confundit, quia karitas Dei diffusa est in cordibus nostris per spiritum sanctum, qui datus est
nobis.’ Ecce per spiritum sanctum, qui est pignus totius ecclesie, habemus karitatem, que
Deus est, fide tantum, quamdiu in hac uita uiuitur, donec de spe ad speciem perueniatur, que
in uera uisione promittitur. Frobat, ni fallor, eiusdem nominis causa, quia species dicitur quasi
spei facies, id est cognitio, que modo latet. Unde et Dauid Domino supplicat dicens: ‘Ostende
nobis, Domine, faciem tuam,’ hoc est cognitionem diuinitatis tue per misterium incamationis
tue, et salui erimus. Hinc est, quod Moyses, cum in monte Syna cum Domino quasi amicus
cum amico colloquium haberet, amanter postulauit dicens: ‘Ostende mihi te ipsum, ut
uideam te.’ Si enim cum ipso Deo loquebatur, quem intuebatur, quidnam rationis exstitit
rogare, ut ei semet ipsum ostenderet, quem presentem cemebat ? Sed aliud uidit, aliud
intellexit, sicut et nos aliter hysterie litteram pronuntiamus, atque aliter allegorie uiscera
rimamur. Sed quia omnipotens Deus fideli famulo suo per subiectam creaturam, id est per
administratorium spiritum, loquebatur, ideo ab eo audiuit: ‘Non enim uidebit homo et uiuere
potest.’ Huic diuino responso astipulatur lohannes euangelista dicens; ‘Deum nemo uidit
umquam.’ Unde et ipsa ueritas in euangelio ad ludeos; ‘Nee uocem,’ inquit, ‘patris umquam
audistis, neque speciem eius uidistis.’ In hac etenim uita fas non est Deum, sicuti est, fidelibus
uidere, ideo sanctus euangelista, quod de preterito negauit, de futuro concessit. Ubi

enim temporum uicissitudo rotatur, temporum conditor nullatenus uidetur. Et ubi
locorum
mensurabilia spacia angustantur, inlocalis et interminus Deus, qua ratione comprehenditur 
In numeris quippe sicut arithmeticis in promtu est, tres unitates inueniuntur, quarum prima et
secunda per leue manus digitos cohercentur, tercia uero dextere supputanda reseruatm-
Ergo fides et spes in presenti uita quasi in sinistra eurrunt, tercia quoque, id est karitas, in
dextera, hoc est in illa superna ciuitate, cuius lucema est agnus, quasi tercia unitas in
infinitum tendit, quia regni illius finis non erit. Fides namque et spes, quia nos in
peregrinatione, qua ad patriam tendimus, sustentant, docent et fouent, quasi sancti doctores
nostri Eucharius ualerius in sinistra nos cohercent, donec beato Matemo, quasi dextere
representent, ut nos angelorum coetibus coniungat, ubi uidebitur Deus deorum in Syoa Tunc
enim beatus Matemus non perfimetorie, sed ueraciter dicere omnium largitori bonorum
potest: ‘Ecce ego et pueri mei, quos mihi dedisti, per pium laborem seruorum tuorum
coepiscoporum atque patrum meorum Eucharii et ualerii. Nonne luce clarius liquet, qualiter
karitas maior est fide atque spe, cum ille quasi cum tempore transeant, ista autem semper
manendo deinde e temitatis incrementum capiat?
Ecce cum sint sancti patres nostri indiuiduo diuinitatis amore indisgregabiliter conexi et
equalem sempiterne remunerationis sortiantur coronam, in hac tarnen disparilitate
personarum, quant hactenus pre nimia dulcedine pii eorum affectus nobis finximus, agunt pro
nobis quendam salutiferum quasi uices mutando, nusquam tarnen ab inuicem discedendo,
commertium. Nonne iam omnibus sanum sapientibus constat, quod, quamuis sancti patroni
atque defensores nostri a nobis sint indifferenter honorandi, diligendi, colendi, speciali tamen
prerogatiua quadam dilectionis pro eo, quod karitatis loco, que maior est fide ac spe,
personaliter est constitutus beatus Matemus, iure nobis sit reuerendus. Karitas quippe, que
Deus est, suscipiet nos per beatum Matemum in illa superna, ad quam suspiramus, patria, qui
nos hic per beatos doctores nostros Eucharium et ualerium, ne deficiamus in uia, ueritatis

pascit doctrina.
Finis enim noster, fratres karissimi, Christus est, ipse erit et resurrectie et laudatio nostra,
qua eum in secula seculorum laudabimus et sine fine laudantes amabimus. Ibi erit uere
maximum sabbatum non habens uesperam, quod commendauit Deus in primis operibus suis,
que fecit. Dies autem septimus etiam nos ipsi erimus, quando eius füerimus benedictione et
sanctificatione pleni atque perfecti. Qua propter confugiamus ad patres nostros et quasi cubitis
latera eorum fodientes inportunis eos precibus pulsemus, quatinus apud omnipotentem
Dominum sentiamus interuentores, quos meruimus habere doctores. Amen.