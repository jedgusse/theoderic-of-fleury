

Dum omnium Sanctorum merita ueneranda iure beata mater Ecclesia per quadrifidi a orbis climata pre cordiali amore ueneretur obsequiis et armonicis concrepet laudibus, qui iam e gypti singulariter * peregrinationem, uario licet agone, non tamen dispari studio, paschalis illius agni ueri, non typici, patrocinante cruore, uiriliter egressi, paradisiaca repatriauerunt le tabiles moenia; specialius tamen quodammodo et quasi solitarie gratulatur, se per diuersa loca proprios possidere patronos, quos, auspice diuinitate, et propugnatores contra inimici iaculationes semper habeat indefatigatos, et pro excessibus quotidianis interuentores propitios. Nos proinde, nos humilibus contenti locellis c, non martyrum fulti pre sentia sepulchrali, qui cordatissima ueritatis assertione Christum in propatulo omnium seculorum regem esse pre dicauerunt, sicque proprii sanguinis effusione rubricati, ipsi Regi Regum, cui dimicauerunt atque uicerunt, perpetuo laureandi uictricia de hoste uexilla reportauerunt; sed uirginee parmati coessentia e glebe ea, que a sacerdotalibus personis de eius innocenti morte ad nostram peruenere notitiam, qualicumque calamo, sapientibus simul et insipientibus, patronatu ipsius confisi, pandere hinc aggredimur.


Diue memorie, pius Ludewicus a semper Augustus, quo tempore Francorum monarchiam imperii sui fre no moderari pre propere desudabat, quippe qui tres pre stantiores Europe species solidum satis corpus sceptrigero sibi dominatu, Deo propitio, subegit, Italiam, uidelicet Galliam atque Germaniam, postquam hinc inde imperiali maiestate bellorum contrarios compescuit flatus, apud uindelicensem urbem b, quam Augustam uocant, fortuito consedit; in qua aliquamdiu commorans omnibus iudicia habentibus ad liquidum, uti decuit, lubens satisfecit.
Eodem uero tempore quidam e militibus armipotens et famosus, Noricus genere, Ernestus nomine, familiaritatis locum apud illum promeruit non ultimum, partim generositatis, partim pie conuersationis experimento.

Est autem locus in Australis Francie partibus, que membrum Germanie dicitur, in territorio sancte Herbipolitane ecclesie, quem incole ob impetum perualidum Neckaris e fluuii egregii comitis Rheni lingua Theutonica Loufum *, id est decursum appellant. uisum est ergo uenerando Augusto eumdem locum uenandi gratia adire debere, et pre fato Ernesto aulico suo sub testificatione herilis gratie in omnibus, que Augustam decent celsitudinem, nauiter aptandum credere. Qui iussis obtemperans non mediocri annisu cuncta, que ad id negotii instrumenta pertinent, raris interpositis solibus oppleuit f, sed cum nec situ loci, nec copia uenandi talem uideretur maiestatem posse morosius iocundari, ad Augustum non segnius rediens, de loci qualitate ac rerum circumstantia, prout res sese habuit, fideli relatione perorauit.

Cumque pre manibus hac de re nonnullos haberet contestatores satis idoneos, de prospicientia pre sumens diuina in hec prorupit uerba: Si, inquit, uestre sedisset dominationi pro beneficio pusillitatem meam locum illum promereri, ad honorem uestrum fortassis aliqua ibi manus mea inuenire posset commoda. Quibus Princeps celerem adhibens credentiam, diuino quodam attactus instinctu, deuoti militis extemplo deliberans satisfacere precamini; Si, inquit, ita est, mi charissime, ut asseris, pre sertim quia imperialis me enormitas cure ad alia compellit teterrima tendere loca, nostra te uolumus imposterum uti munificentia, ita dumtaxat ut eumdem locum nostre fiscalitatis subicem amodo absque cuiusuis impeditionis obice, quoad uiuas, manu semper potestatiua possideas, omnia que nostri iuris ibidem habentur exin tibi uice nostra obsequantur, quo iugiter dignitas nostra abundantiorem obsequii tui experiatur affectum.

His ad calcem perductis Ernestus imperialem haud floccipendens delegationem, coniugem suam nomine Frideburgam cum tota domo ac familia omnique supellectili sua de pristina habitatione Norice telluris eduxit, et antefatum locum strenuus accola quantocius possedit. Qui succedentibus prosperis adeo est eodem in pago fortuitis rebus locupletatus, ut paucis comprouincialium paruo interstitio inueniretur inferior: nec immerito; quippe qui Euangelici non immemor decreti, que Dei sunt, Deo; et que Ce saris, Ce sari reddere satagebat, ut et diuinitati religionis conamine atque ce saree dignitati stricto placere quiuisset cingulo militie .

Contigit autem illum post aliquot annorum curricula foeminei pignoris le tabile munus de christianissima coniuge sua ibidem accipere, unde sibi diuina prouidentia perpetui corollarium tripudii * disposuit destinare, qui cum more fidelium natam sobolem regeneratrici gratie daret, nomenque illi Reginswindis imponeret, postquam illam de iordanicis undulis dominici Agni uellere trabeatam recepit, gracili statim infantie unam e famulabus, huius officii gnaram, prouidit pe dagogam, que acsi pupillam oculi sui solerti uigilantia infantem custodie uallo pre muniret, donec ad intelligibiles annos puellari pudore euaderet.

Sed anguis ille uirulentus humani generis glutio * inrefertibilis, qui ab initio homicida extitit; irreconciliabilis semper innocentie persecutor uitiorumque incentor, cum doloret nihil in noue adoptionis filia suum pullulascere, neque ueteris fermenti aliquo spargine nouam conspersionem e ruginascere, uersipellis uafer, arguta sensim occasione admota, ne utrumque esset, genuine bilis elaborauit sudore i. Nempe illam infandissimam famulam, que fidissima hactenus uirguncule custos uisebatur, adeo inuidie sue inussit cauterio, quo uersa uice ministra fieret necis, que iussa fuerat uite .

Euolutis ergo septenis temporibus e tatule sancte uirginis Regisuindis, accidit baiule ipsius germanum equinum domini sui pascere gregem, qui agrestes equarum turmulas studio sagaciore iussus fuerat pre uidere. Is itaque cum multoties, uti in id conditionis solet euenire personis, crescente desidia remissius erga gregem ageret, damnumque non modicum domino suo, neglecta pastoralitatis cura, inferret, quadam die rationem de sibi creditis equabus, in pre sentia domini sui reddere est coactus; cumque in iudicio positus nullo se sagacitatis pre textu defendere potuisset, omni interim apologia depressa, aspera illum flagelli censura, dominus secundum quod meritus fuerat, multari pre cepit, ut et illum de cetero emendaret, et ceteris metum imponeret.

Talis autem infortunii acerrimo dolore soror illius, nutrix uidelicet sancte Reginsuindis ultra modum stomachata, tanta coepit impatientie uertigine debacchari, ut nouo quodam furoris genere insani capitis municeps nunc se phreneticam, nunc lethargicam simulans, ad ultimum miserabilem dominis suis rependeret talionem. Surgens igitur male merita auspicata opportunitatis hora sacram arripuit furens ac furibunda puellam, et Neckarem fluuium festina adiens, primum gutture intercepto, ceruicibus retortis, uita priuauit, ac deinde toto uesanie furore conducta mediis iniecit fluctibus, que ubi tale tantumque facinus miserabilis se perpetrasse cognouit, semetipsam desperationis baratro miserius illisit, et suapte uoluntate mortis sibi exitium anhela que siuit: ascendit quippe, malesano agitante spiritu, scrupulosam pre rupti saxi eminentiam, ubi cunctis mortale patet pre cipitium, quod impugnante aluei ualitudine procliuius constat cauatum, acsi humani ingenii operosius labore desudatum, ut eo sese citius neci traderet, quo periculosius ad ima descenderet.

Sed quia secundum ueritatis uocem nihil opertum est, quod non reueletur et occultum quod non publicetur, non casu aliquo, sed nutu potius credo actitati diuino, superuenere aliqui de ciuibus loci, qui magno stuporis attoniti prodigio, quidnam misera illa Deo et hominibus perdita eo loci tentare uellet, subtili ocius indagine percontantur; que cum se pre cipitio committere uelle
responderet, nec tamen conscientie stimulum prodere pre sumeret, strenue illico eam utrimque circumuallant, de periculo instanti extricant, uique permaxima rei ueritatem extorquent: qua comperta, miseram conscientia aculeatam postponentes, sacre uirginis corpusculum iam iamque extinctum sollicita inquisitione per curua fluminis littora uestigare moliuntur.

O nouum spectaculum noue martyri tenerrime que uirgini congruum! Tertie diei iam transacto crepusculo, uident uirguncule sacrum corpus exanime, piscoso cuidam cohe rens gurgustio, facie uiuida uultuque rubicundo, quod extensis brachiis instar crucifixionis inter ipsos liquidos undarum globos solidos, iam natura cedente, fixerat passus. Res mira nostroque e uo hactenus inuisa. uideres namque septennem uirginem, septiformis charismatis amictam decoramine, inter liliatos uirginum coetus crucifixum Dominum intente laudantem, et quod spiritus ante conspectum diuinitatis officii haberet, artubus iam morte calcata in lymphis monstrantem. Quid plura? Quia dubitari omnino nequit, quin ab omni pre uaricationis integra labe inter hymnisonas Innocentum choreas Agnum Dei quocumque ierit comitetur, num quidnam niuee agnelle puritati aliquid deesset? Gemella proculdubio uirginitatis simul et martyrii relucens lampade, non modo liliis conuallium, uerum etiam rosis in sanguine rubricatis in illo albatorum secretario stolata cum Christo regnat sine fine beata. Sed hec hactenus.

Tollentes igitur corpusculum uirginis de aquarum stagnantium uorticibus calcatis, postquam ordinem rei parentibus indicauerunt, ad celebrandas more solemni sacras exequias sacerdotum quaquauersum conuocatur turba, quo eius non dico funebria sed magis natalitia complerent officia. Continuo tam de uicinis quam eminus positis innumerabiles coeuntes oppidulis, et cum crucibus ac cereis omnique religionis ecclesiastice apparatu tam generose occurrentes indoli, maxima parentum nec non amicorum circum stipante caterua, in supra memorati loci Loufun * uidelicet basilice coemiterio terram uirginali oppignorantes uadimonio sanctissime uirginis corpusculum humidis tumulauere luminibus, sub die pridie Nonarum Maiarum.


Post gloriosam beate uirginis ac martyris Christi Regindswindis tumulationem exhaustis aliquot annis, pius et misericors rex regum ac corona uirginum Christus, non ferens sponsam suam, in suo iam secum thalamo manentem, secularium diutius agglutinare sepulchris, cuius esset meriti, miro dignatus est modo ostendere. Ecclesia denique illa paupertino lignorum instrumento per longum tempus inibi durante, nocte quadam uocibus quibusdam ruine sue clamans nouam Christi Martyrem recenti memoria cominus subterratam, haud condignum sub diuo * sortiri pausatorium, uersus sepulchrum uirginis magno fragore parte aliqua cecidit acsi ingressum illi non ostiatim, sed largius pre bere cuperet.

Quod cum mane die altero ciues rusticani conspicerent, nec tamen quid in re esset omnino pensare quiuissent, resarcire uelocius adiunctis carpentariis studebant, ne forte uel furibus uel bestiis domus Deo dicata pateret: cumque paruo transacto interuallo iterum atque iterum uiolenter supra tumulum rueret, coepere nonnulli de ciuibus loci inter se mussitare asserentes simpliciter, quod tamen uerum fuit, quia uidelicet propter innocentem puellam, martyriali iam brauio in ce lis palmatam, talia fierent ce litus indicia. iam uero sancte uirguncule parentes, natiua habitatione Norici salsuginis a reuisa, cum omnibus mobilibus suis, Francigenis dorsum dederunt, et quod superna clementia erga natam suam ageret, minime scire potuerunt.

Pre fuit autem tunc temporis sancte Herbipolensi ecclesie Deo amabilis episcopus, nomine Humbertus c, cui dormienti quadam intempeste noctis hora astitit aliquis e ciuibus ce li dicens: Surge quantocius, et locum, qui dicitur Loufun, in ripa Neckaris fluuii situm diligenter ab omni ineptia emundare curato, atque oratorium mihi cum

magna festinantia e dificare studeto, quia margaritam Domini, que hucusque incautius humanis subiacuit plantis, magnifico oportet honore in illud asportari, et quamdiu huius mundi orbita uoluitur, Missarum ibidem hymnorumque ecclesiastico more solennia conuenit celebrari.

His peroratis nuntius ille nubiuolus illico unde uenit redit. Episcopus autem de nocte consurgens dominicam parui pendens iussionem, et uelut somnium incertum habens quod audiuit, humana pressus inertia attendere omnimodis neglexit: cum ecce, parua distante intercapedine, ad repetendum nuncium angelus in stratu positum reuisit episcopum dicens: Quare mi frater mandatelam Domini nauci pendisti? Et oratorium, quod pre cepi, dissimulasti facere? iam nunc surge nihil he sitans, quia a Deo missus sum tibi hec nuntiare, et mihi crede, quoniam si amplius pedem retraxeris et inobediens inuentus fueris, digna te uerberum multatione castigare habeo. Euigilans pontifex et hec secum ruminans, illusionem potius phantasmaticam, quam diuinam reuelationem mente obstinata credidit, et sicut prius rebellis nescius perstitit.

Tertia autem uice, nocte media, ce li cursor secundum promissum illapsus episcopi cubiculum, non iam uerbis, sed ultricibus uirgis eius inobedientiam uehemens increpauit, et tanta illum disciplina stigmatizauit, ut uidelicet liuide cutis apta uestigia diuine uisionis cunctabilia omnia facerent credibilia. Hoc modo tandem rei ueritatem expertus episcopus, stulte se egisse sero poenituit, et conuocatis ocius consiliariis et suffraganeis suis presbyteris quamplurimis, omnia illis teste uerbere patefecit, que tam diu tacitus distulit; deinde sumptuum adhibita copia, coementarios undecumque collegit, et oratorium, prout iussus erat, in pre dicto loco construens, pro posse illud decorauit.

Cumque extremam diuino operi manum imposuisset, et statuto die, hoc est III Idus iulii e, in quo Phoebus naturali cursu penultimam tropici cancri partem annuatim ignire solet, more episcopali ecclesiam consecrasset, cum maximo coetu monachorum, clericorum, ac ceterorum utriusque sexus fidelium, sacre uirginis glebam intus deuotissime transportauit, et in decentissimo locello collocauit; in ipsa autem processione inter dulcisonas cleri melodias, angelorum sancta frequentia hec Dauidica percrepuit orsa: Beata, quam elegisti et assumpsisti, Domine, in e ternum habitabit in atriis tuis. Tanta denique miri odoris fragrantia omnes, qui aderant, percelluit, ut e stimarent odorifera se circumseptos aura, et totum illum locum diuinitatis obumbrari gloria; pro certo scientes, quia non priuabit Dominus bonis eos, qui ambulant in innocentia; quia secundum Euangelium iure talium est regnum ce lorum. His rite consummatis magno perfusi gaudio in sua quique rediere cum pace.

At postquam eiusdem regionis cateruatio enormis talem tantumque, per inclyta beate Reginswindis merita, uirtutum persensit odorem, omnes qui habebant imbecillos ac uariis oppressos incommodis, fide pleni ad sacratissime Martyris tumbam secum cataplasmandos duxerunt, quos et diuina largitas, ad declarandam sanctam eius innocentiam, sanos redire concessit et incolumes. Nam manci restaurationem, ce ci illuminationem, paralytici gressum, leprosi recepere cutis munditiam, et febrium facibus e tuantes pristinam se gauisi sunt recuperare salutem, laudem diuinitati reddentes.

Inter hec neque illud silentio subruere e quum fore arbitror, quod ibidem nuper contigisse refertur. Cum enim sanctitatis eius fama longe lateque peruolaret, quidam nobiles de parentela eius, orationis causa de Boioariorum finibus ad sancte Martyris tumulum properantes, cum uirtutum ac miraculcrum eius insignia per semetipsos luce clarius explorarent, ualidissimo sunt attacti moeroris affectu, quod sanctam uirgunculam cognatam suam in patrio solo non habebant; sed cum aliquamdiu illic demorarentur, consilium inter se habere coeperunt, quomodo, permittente gratia diuina, lipsana sacra furtim auferre potuissent.

At custos e dis sue omniscius Christus, non sinens locum, quem tanto sublimauit honore, impio uiolari latrocinio, prohibuit eos tali modo: Cum attentius illi male maturis inseruirent excubiis, nocte quadam opportunum tempus existimantes, quo mente coepta opere tenus peragerent, orationem enixius simulantes, clanculo irruperunt atque thesaurum Domini, loco illo ce litus et ante secula pre destinatum, unca manu rapere, patriamque celerius auidi uie moliuntur repedare. Sed ecce repente de ce lo super eos nimius timor ac tremor irruit, adeo ut fundamentum ecclesie minaci terre motu quateretur et ipsi fulminum ac tonitruorum ictibus grauiter semiustulati terratenus pene exanimes corruerent palliduli. Postquam uero, diuino cessante terrore, ad cor redierunt, magna precum instantia Diuinitati supplicantes, emendationis inducias perobstinate flagitarunt, et sic inde decedentes, ad propria regressi sunt. Benedictus per omnia Deus, cuius honor perpetuus, gloria perpes, regnum sine fine, et claritas absque ullius e ui mutabilitate, qui nobis tantilli laboris initium fuit et finis exstat: qui cum Patre et Spiritu sancto uiuit et regnat trinus et unus per immortalia secula seculorum. Amen.