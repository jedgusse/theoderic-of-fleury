Expeditis tandem, sermone licet impolito, calamoque siluestri, que narrationis series poscebat, de Inuentione corporis S. Celsi Confessoris Christi pretiosi, hinc iam stylum uertamus oportet ad dilucidanda eius inclyta miracula, que pius ac misericors Redemptor noster Iesus Christus reuelare dignatus est, per eius merita gloriosa, ut totum ad laudem eius pertineat, sine quo omnes Sancti nihil facere poterant. Et quis habet aliquid non suum? Preuenit namque, ut bene uelint: sed nisi subsequatur et pre stet ut possint, frustra conantur: quia non uolentis, neque currentis, sed miserentis est Dei. Sed quia B. Celsus ante tempora secularia cum omnibus Sanctis pre destinatus est in regnum, idcirco Spiritu sancto pre uentus est et subsecutus: quia nihil profuit illi uocatio, nisi subsequeretur in fine electio. Seruatis igitur sacris reliquiis B. Celsi super altare S. Eucharii, post Inuentionem per mensem integrum; placuit eiusdem coenobii Patri, Gunderado nomine, cunctisque Fratribus, quatinus arcam S. Celsi deferre debuissent in nauim Ecclesie, et ponere super sancte Crucis altare, quod est in introitu Propitiatorii, dicentes, ne forte B. Celsus, ob maximam humilitatem cedat Domino ac magistro suo S. Euchario, adeo utique, ut quamdiu socialem super sanctum altare sortiuntur quietem, cohibeat se, utpote minor ac iunior ab indiciis signorum, sciens sibi in Euangelio scriptum, quia non est discipulus super Magistrum.

Quod cum factum fuisset, postea raris interpositis solibus, multis mirisque modis declarauit omnipotens Deus, quantum apud ipsum ualeat dilectus Confessor suus B. Celsus. Nam in eodem monasterio S. Eucharii fuit quidam pauperculus, nomine Richolfus, qui ab ipso matris utero ita contractus debilisque egressus est, ut uix humani corporis speciem aliquantulam ostentaret: ambulare non ualuit, quia pedes recurui atque monstruosi natibus adhe serunt, et genutenus pergens, reptile potius quam ambulabile animal simulauit: interdum uero fustium fulcimine per ascellas subportatus, inferiorem corporis parte e ri potius quam terre commendare solebat. Hune etenim Fratres admonere curabant, quatinus concessis nisibus altare sancte Crucis uisitaret frequentius, promittentes ei opem sanitatis per intercessionem prouenire S. Celsi, cuius sacratissima inibi habebantur lipsana. Qui miserabilis, dum in eodem loco quadam nocte sese in orationem daret, et frequentibus suspiriis B. Celsum ad suum auxilium compelleret; subito diuina super eum gratia resplenduit, et ex una corporis parte sospitatem, quam illi natiuitas negauit, per tanti intercessoris obtentum promeruit: ita sane, ut altero ibidem sustentaculo in testimonium relicto, per alterum autem stratui proprio sese redderet. Sed quare ille, qui nihil non potest, qui omnia, que ex nihilo creauit, in nihilo suspendit, semisanatum hominem reliquerit, quem tamen

postmodum ex integro sanauit, quia penetrare nequeo, uiuacioris ingenii lectoribus discutiendum reseruo. Scriptum quippe de illo est: Qui uiuit in e ternum, creauit omnia simul. Sic namque ille pius, ille misericors facit, qui continet aquas in nubibus, ut non erumpant pariter deorsum, quia omnia in mensura et numero et pondere constituit: interdum concedendo parua, suadet ad que renda maiora. Infirmum quippe uasculum, totum sanitatis pondus fortassis ferre non ualuit: idcirco medicus partem subtraxit, et portabile fecit.

Ex hac ergo diuine miserationis particula pauper animatus: fides indubitata spem illi totius recipiende sanitatis promisit: reputans in corde suo, quia qui coepit in me opus bonum, potens est et perficere. Et iterum quadam nocte, quiescentibus Fratribus, sese B. Celso in loco eodem offerens, perfecte sanitatis a Domino, eius patrocinantibus meritis, indeptus est donum. Nam media fere nocte coepit e stuare, atque nimii doloris uoces emittere, et quasi tortorum uiolentia distentus, per omnes compagum iunctaras tantum dedit fragorem, quasi cremium quoddam tunderetur. Quod Fratres expergefacti in pausatorio audientes, alacriter ad diuinum spectaculum omnes proruunt, et inuenerunt eum inter diuinitatis manus tam mirifice iam conformatum, quatinus totius incommodi, quo ab incunabulis possessus fuerat, uel extrema uestigia in eo minime remanerent. His perspectis, omnipotenti Deo, eiusque famulo B. Celso gratias referre curabant, atque campanarum sonitu, hymnorumque dulcisono cantu ciues passim ad laudem Domini incitant.

Cumque pre ubertate le titie, tam insigne factum absque recrastinatione Archipre suli intimare studuissent, solito le tior effectus, omnium bonorum largitori gratias retulit, qui in diebus suis ad confortandam Ecclesiam talia exhibere miracula uoluit. Citatoque totius urbis Clero, nec non monachorum sacro collegio, B. Eucharii monasterium adire non distulit: compertoque minutius ordine atque opportunitate curationis, iuxta quod in Apostolorum Actibus legitur, repleti sunt omnes stupore et extasi in eo quod contigerat illi. Pontifex autem ut tam euidens diuini medicaminis miraculum longius latiusque innotesceret, Missarum protinus solennia festiue celebrare studuit. Cumque populum, hora tempestiua, secundum datam sibi sapientiam Catholico more euangelizaret, atque donum sanaminis coram propalaret; iubet recreatum humunculum in medium, quasi ad spectaculum sisti: quatinus apud omnes, qui aderant, mirabilior fieret gratia Dei, cum illum cernerent diuinitus reformatum propriis incedere plantis, quem eatenus non ignorabant hospite gressu uti, fustiumque subsidio inniti. Qui cum in medium adductus fuisset arbiter, et ab omnibus fuisset agnitus; iussus est ab Episcopo huc illucque gressum tendere, et palam cunctis ambulare. Cumque et iussa nouus uiator explere conaretur, quis ibi risum, licet honestum, cohibere posset, cum nunc retro nunc in ante, utpote ambulandi nescius, lapsantibus crusculis incederet, atque a uino ingurgitatum simularet? Quo experto B. Celsi miraculo, omnes in commune Deum benedixerunt, qui tam pre claro miraculo Sanctum suum magnificauit. Peracta denique Missarum celebratione, omnibusque rite consummatis, Pontifex dona dedit B. Celso: et ipsum sanatum, qui omnibus prodigio extitit, monachico habitu contexit, et quamdiu aduiueret, ne ab Ecclesie seruitio pedem retrahere pre sumeret, pre fixo mandat pre cepto. Isdem autem renouatus pauper, plurimis annis, uti iussus fuit, in monasterio deseruiuit: et post curationem tanta corpulentia uiguit et uiribus abundauit, ut inter omnes monasterii seruitores, parem inuenire sibi non posset. unde factum est, ut ad maiorem utilitatem, Fratrum consensu, accedere debuisset, id est, ad officium fullonis, quo per plures annos inreprehensibiliter desudauit, atque omnibus amabilis permansit.

Sed neque hoc silentio occulere debeo, quod in pre sentia nostra ante paucos contigit annos. In eodem quoque S. Eucharii ce nobio creuit quidam monachilis indolis paruulus, nomine Martinus, qui ab ipsis maternis sinibus B. Euchario fuit oblatus. Hic denique cum uigilanti cura, una cum ceteris pueris, iuxta inuiolabile decretum Regule, in claustro custodiretur; quadam die e stiuo tempore accidit, ut magna nimborum uiolentia subita ingrueret aquarum inundantia. Cumque Fratres, expleta iam uespertina synaxi, secundum consuetudinem ad coenandum conuenirent; puerulus idem, accepto in refectorio uasculo, soliuagus quasi, ad hauriendum aquam egressus est. Qui, cum aquam de puteo trahere non ualeret, perrexit ocyus cum uasculo ad oratorium S. Materni, ut tandem de a cloaca biberet, que nuper illic ante ecclesie fores pluuie importunitate constitit. Cumque ibi diutius moram ageret, secumque reuolueret, utrum necne bibere debuisset, subito malignus spiritus, in speciem se cuiusdam seruitoris Ecclesie transfigurans, astitit puero propius, et accepto ab eo uasculo, aquam de cloaca hausit, eique ac si largus pincerna propinauit. Puer ergo tam miserabiliter delusus, poculum oblitus signare, studuit fundotenus ebibere, sicque ad refectorium redire. Finita autem coena, et hymno dicto, Fratres ad ecclesiam, iuxta morem, cum psalmodia pergunt. De oratorio uero redeuntes, coepit puer uagis oculis hac illacque tendere, et ex tremulo pectusculo quemdam grunnitum emittere, ut palam omnibus daretur intelligi, quod ab immundo possessore esset peruasus. Cumque puerorum pe dagogus, nomine Dominicus, bone spei adolescens, disciplinam puero, adhuc rei nescius adhibere uellet; subito Magistrum puerulus conuiciando assiliit, eumque tenacius per capillos tenuit.

Quod dum Fratres nimium attoniti peruidissent, unanimes in orationis arma ruunt: uinctumque puerum ante altare S. Eucharii ponunt: Diuinitati flebiliter supplicantes, quatinus per Sanctorum suorum sibi cara merita, quantocyus puerum ab antiqui hostis liberaret peruasione. Oratione autem prolixius fusa, de diuina miseratione Fratres pre sumentes, aquam protinus coram altare benedixerunt, et in honore B. Celsi puerum bibere fecerunt. Quo hausto, dictu citius antiquus pre do, Dominici iuris fabricam fuga lapsus deseruit, seseque gehennalibus anfractibus dedit. Cumque iam sane mentis puer ceteris associatus coe uulis in claustro resideret; testem sibi adhibuit rerum inuentorem Deum, quod euidentius in hora sue liberationis cerneret, qualiter uir Domini B. Celsus, eumdem malignum hostem stomachando loris ad portam ligatum teneret, eumque diutius cum eiusdem porte uectibus torqueret, arctius interdicens ei atque interminans, ne locum Deo sacratum amodo temerare pre sumpsisset. Benedictus per omnia Deus:

Ce citas, paralysis, aliaque incommoda, ope S. Celsi depulsa.
Neque enim illud memorabile factum a minus censeo obliuioni tradendum, quod diuina largitas per ueneranda B. Celsi patrocinia, ante aliquot annos, in conspectu Fratrum nostrorum operari dignata est. Nam miracula B. Celsi quid aliud e stimanda sunt, nisi fructus laboris S. Eucharii? Probitas nempe discipuli, est incrementum honoris magistri. Si enim talia apud Deum promeretur discipulus, quid putamus, si necessitas incubuerit, didascalus? In eiusdem quippe monasterii suburbio, ante hoc fere quinquennium quidam adolescens, Thiezo nomine, qui adhuc superest, ea peste percussus, quam elephantiam medici uocant, ad extrema uenit, adeo ut ab omnibus iam amicis desperatus fuisset. Sed quamquam lues ipsa eodem anno nimium grassaretur, et non minimam stragem populi Christiani dedisset; huic tamen uitam non extorsit, sed sue malignitatis rabie oculorum lumina extinxit. Cumque iam ipsa inualetudo quoquo modo ab eo post obce cationem cessasset; mater eius ceterique cognati, ualide super ce citate eius contristati, salubre sibi inuenere consilium dicentes: Quid est hoc, quod patimur? Num uero B. Celsus, si ad eum confugimus, impos apud Deum iudicandus est, qui tam euidentia quotidie apud nos miracula exercet? His sermocinationibus mater, quam nimia doloris uis pre ceteris torsit, fidei spem agglutinans, quadam die eumdem filium suum, cum cereorum oblatione, B. Celso ad illuminandum offerens; prostrauerunt se ambo in pauimento, enixius sibi Diuinam clementiam adesse rogitantes, ac B. Celsi suffragia flagitantes. Quid plura? Diuina mox affuit miseratio: lumen emicuit ce co, et qui alieno ductu B. Celsum uisitauit, diuinitus concesso proprio uisu, inoffensa planta repedauit propria, laudans et benedicens Dominum nostrum Iesum Christum.

Illud quoque nequaquam in ultimo loco ponendum esse iudico, quod in diebus Luitolfi huius Treuerice urbis Archiepiscopi pius ac misericors mundi Redemptor Christus, ad elucubranda famuli sui dilecti Celsi merita gloriosa, exercere dignatus est. Nam eiusdem monasterii quidam ministerialis subulcum habuit, nomine Petrum, qui ingruente diutina morbi infirmitate, ita contractus ac pre mortuus per omnes neruorum nexus effectus est ut per multos dies in stratu recubans, absque aliorum iuuamine, nullo se pacto in aliud posset latus declinare. Cumque iam tanti temporis prolixitate, omnis ab eo spes recuperande sospitatis ablata fuisset, tandem amicorum humeris, ad ecclesiam deportatus est, atque ante S. Celsi sacratissimam glebam positus: apud quem nec tantum remansit uirium, quo saltem extremis digitorum articulis tangere quiuisset humum. Sed quid sunt aliud Dei mirabilia, nisi que hominibus sunt impossibilia? Custoditus namque ibidem per biduum tertia tandem die Diuino tactus respectu, plenus surrexit de terra uiribus, adeo ut, sine cuiuspiam subsidio, sue se referret domuncule, claudicans tamen adhuc uno pede, quia non fuit restitutus plene. Quare autem et id percuratum non sit, dicat qui uelit.

Doxa Deo, meritis et pie Celse tuis.

Quoniam quidem, ad laudem Redemptoris, B. Celsi miracula qualicumque sermone cudere deliberauimus, tametsi tenuitas e ingenioli nostri, cuncta que de his ad nostram notitiam peruenire potuerunt, edicere nequit; unum tamen, quod ad pre sens animo occurrit, nullo modo indictum abibit. Ante hoc sane quadriennium creuit in eodem monasterio quidam septennis puerulus, nomine Azelinus, qui adhuc incolumis spirat, quem pene Fratres nostri omnes nouerunt: qui quadam die subcutaneo morbo crudeliter perculsus, tanto turgore coepit inflari, ut quasi hydropicus uideretur. Quid enim aliud fratres sui et amici erga tantam infirmitatem agerent non inueniebant, nisi desperato sanitatis reditu, exequias festine parabant. Nam iuxta humanam e stimationem omnis uiuendi spes aberat: quippe qui totus uesicarum aggere cuneatus, male lucida pelle uidebatur quasi uitreus. Cumque in hac doloris angina ultimum traheret spiritum, repente frater eiusdem maior natu subintulit, clamore flebili dicens: O sancte Dei Celse, qui iam tot miseris et morte periclitantibus ad plenum subuenisti, succurre et huic fratri meo in pre senti periculo. Et si hoc egeris, testor gratiam tuam, quia quamdiu supererit, sanctitati tue singulis annis cereorum ratum persoluet censum. Qua peracta stipulatione, eadem hora ita omnis illa inflatio detumuit, ut absque cunctatione aliqua cunctis constaret, quod patriota noster B. Celsus apud Deum hoc obtinere potuisset.

Hinc laus, hinc Domino trino sit semper et uno,
Qui damnat reprobos, glorificatque pios.

Neque enim hoc minore ueneratione habendum est miraculum, quod in pre sentia nostri, per B. Celsum operari dignatus est Christus filius Dei. Anno uero Dominice Incarnationis millesimo septimo, Indictione quinta, que dam arreptitia fe mina de contigua monasterii uilla, parentum atque amicorum turma comitata, super uehiculum S. Celso sananda adducta est. Cumque S. ualerii Confessoris Christi annua festiuitas adesset, et ad tantum Patronum plebs Treuerica certatim properaret, continuit se B. Celsus ipsa die ab efficientia curationis, ob strepitum tante multitudinis. Nam et ipsa de moniaca per multa Sanctorum loca fuerat prius deuecta, sed quia diuinitus S. Celso fuerat reseruanda, nusquam alio fuit liberanda. Defluxa uero eadem festiuitate, deportata est misera in oratorium B. Materni, posita super eam arca B. Celsi. Custodia ergo ibidem ad triduum, quarto autem iam a maligno spiritu erepta, uerum Christiane mentis statum est indepta.

Quia uero beati uiri miracula, que a ueriloquis nobis comperta sunt relatoribus, quam uerius potuimus, aliquanta iam stylo commendauimus; modis omnibus indecens fore censemus, si ea, que nostra e tate per eumdem Patrem Diuinitatis uelle exercuit, torpenti silentio obmutescant. In se pefato quippe B. Eucharii coenobio, quidam singularis indolis adolescens conuersatus est, Burchardus nomine, qui ab ipsis pene cunabulis Deo omnipotenti nutriendus, ibidem a parentibus fuerat delegatus, quique adhuc superest, ac diaconii fungitur officio, necnon et mira utilitate pre multis honori est monasterio. Hic denique cum nocte quadam iuxta inconuulsum Regule statum, una cum Fratribus in dormitorio pausitaret, casu accidente quoddam animal insolens peruicaxque plurimum, quod aranee nomen sortitum est, subito auricule eius cauernulas intrare persensit, atque tam infesti hospitis improbitate perculsus, de nocte illico surrexit, de tanto infortunio satis anxius. Quidnam ageret, quoue se consilio committeret, pre nimia inquietudine obuium non habuit. Cumque per tres continuos dies, totidemque noctes, tam miserabili dolore uexaretur; Abbas monasterii, beate uidelicet recordationis Gunderadus, coepit una cum Fratribus eidem adolescenti, quod proprium monachorum est, tamdiu in omnimodis conuenientibus compati, ac de eius incommoditate nimium conqueri, necnon et ope medicinali, tanto dolori frequentius mederi. Multa iam siquidem medicinalia incassum sibi exhibita fomenta; coepit a nonnullis omnino desperari, quoniam uidebant dolorem esse uehementem. Quid plurimis insudandum? Subito superno nutu incitatus, unicum sibi ac speciale solamen delegit, terratenusque, uti monachis propositum est, B. Celso diutius prostratus, fide comite, meritis eius se commendauit intentius. Finito tandem pauculis oramine uerbis, illa maledicta extemplo bestiola retrogrado itu exiens, in uolam eius dexteram cecidit. Quo uiso miraculo le tissimus Frater isdem effectus, Deo omnipotenti eiusque dilecto famulo Celso, quem intercessorem promeruit, immensas gratiarum actiones, uti

debitum poposcit, deuotissime retulit.

Sit laus, sit uirtus, necnon iubilatio Christo.


Tres monache Horreenses, ipseque scriptor, meritis S. Celsi sanantur.
Hactenus de his egimus, que domestica et familiari relatione, de sancti uirtutibus uiri comperimus, hoc est de his dumtaxat, que uel in B. Eucharii septulis, uel in eiusdem monasterii appendiciis, congruis temporibus contigisse referuntur: iam ordo flagitat necessarius, ut et de medioximis atque a extimis ad nostram notitiam usque perlata disseramus aliqua. Non enim potest ciuitas abscondi supra montem posita: et clarissima uirtutum lucerna noluit, sub eiusdem monasterii modio, acsi radiorum inops, occultari, sed potius, ut omnibus, qui in domo Dei mansitant, protensis miraculorum flammis, pre dux luminis existeret, longe lateque innotesci uoluit dilucebre. Est namque in eadem Treuerica urbe quoddam monasterium situm, quod antiquitus Horrei uocabulum accepit, Regine ce li consecratum: in quo, a tempore orthodoxi Regis Dagoberti, sanctimoniales semper fe mine Deo consueuerant deuotius deseruire. Illic denique que dam sanctimonialis fe mina de claro stemmate progenita, cui uocamen erat Henza, non minime utilitatis extitit: que ineluctabili quodam miserabilique infortunio tacta est, non aliqua, ut credimus, ultione diuina, uerum ad declaranda insignius gloriosa B. Celsi merita. Quadam uero die, dum hora competenti reficere uellet, ita subito mandibule eius ab inuicem diuulse sunt, ut mandendi officium prorsus sibi fuisset ablatum: sicque hianti fauce, prodigio cunctis extitit, atque per plures dies inedie molestia laborauit. Cumque iam ab omnibus consororibus suis, ob diuturniorem dolorem, desperata fuisset; subito animo illius occurrit, quanta et qualia amator hominum Christus Iesus per B. Celsum quotidie ostenderit miraculorum beneficia, nequaquam fide he sitans, sed plenius credens, quia citius et illius sanitatem non impos apud Deum obtinere posset, si pro illa pius precator accederet. hec dum se pius secum reuolueret, tandem aliquando amicis suis palificauit, quantam spem in B. Celsi meritis haberet: sicque salubri reperto consilio, placibilem cereorum oblationem tanto festina transmisit Patrono. Res mira, ac uehementer stupenda. Denique una eademque hora, qua cerei coram patrociniis beati uiri sunt accensi, recepit eadem Nonna pristine sanitatis gaudia; ita procul dubio, ut cereorum portitores sub omni celeritate domum redeuntes, iam inuenissent uiuida facie reficientem, quam paullo ante cum morte reliquerant confligentem. hec sunt dona tua, Iesu Redemptor Christe, qui Apostolis tuis pollicitus es, dicens: Quidquid orantes petitis, credite quia accipietis, et fiet uobis, quique tanto uirtutum iubare dilectum tuum Confessorem Celsum facis coruscare. Tibi semper sit, cum Patre sanctoque Pneumate, laus et gratiarum actio per e terna secula, Amen.

Alio quoque tempore, in eodem semper uirginis Marie monasterio, que dam sanctimonialis fe mina extitit, que generoso sanguine procreata, haud ultimo in loco ibidem est habita, nomine Geila. Quam die quadam acerrima satis febricula inuadens, totum circiter annum absque interstitio aliquo, nunc ardore, nunc algore inimicius uexauit. Iam uero omni uirium possibilitate exhausta, ultimum pallidula trahebat spiritum, nihilque aliud nisi exequias pre stolabatur: cum subito omnipotentis Dei famulum Celsum ad memoriam reducens, sub omni festinantia fecit se ad monasterium S. Eucharii semiuiuam prouehi, atque ante patrocinia B. Celsi terratenus prosterni. Cumque aliquamdiu pro posse tanto supplicaret Patrono, tandem sui intercessoris suffragantibus meritis, diuinus super eam resplenduit intuitus: sicque optate sanitatis dote recepta, cum omni alacritate remeauit ad propria, laudans ac benedicens Deum ac Dominum Iesum Christum, qui saluos facit sperantes in se, cui gloria in secula seculorum, Amen.

Sed neque hoc silentio pre terire fas esse censemus, quod tam recenti memoria in eodem monasterio Diuinitatis benigna dignatio, per B. Celsi inclyta merita ostendere disposuit. Que dam namque ibidem magne parentele Nonna ab cunabulis uersabatur, que Glismoda uocabatur: quam ita a renibus usque ad talos paralysis diuulsit, ut per totum annum in lectulo recubans, numquam se in latus ad latus posset declinare, numquam absque baiularum adminiculo de stratu se posset erigere. Cumque iam in extremis posita foret, subito quadam die magnis coepit uocibus fautrices suas compellare, ac miris obtestationibus que sere, quatinus sese cursim absque cunctatione aliqua, ad monasterium B. Eucharii deferre maturarent. Que postulata nil morate, corpus pre mortuum summo conatu carruce uehiculo imposuerunt, et quo suauius potuerunt, ad locum destinatum perduxerunt. Cumque adminiculatricum manibus ante cistellam B. Celsi posita fuisset, quibus ualuit uiribus, tanto se interuentori cataplasmandam commendauit, ibique in orationibus pernoctauit. Mane autem facto, secundum quod monachis moris est, ientaculo caritatis accepto, ad propria remeauit. Iam uero dehinc post biduum, cum hora solita de lecto surgere cuperet, et nemo sibi ministrantium afforet, nisu quo potuit stipham lectuli apprehendit, ac sese ad ambulandum suffulsit. Quo tentato, subito superna B. Celsi patrociniis respecta gratia, totis exclamat uiribus, dicens: Gratias Deo: ecce S. Celsi opitulantibus patrociniis dimissa sum ab infirmitatibus meis. Ex hoc namque tempore usque in pre sens tam perfecte restituta est sanitati, ut ab omnibus secum commorantibus quotidie dicatur: Benedictus sit ille in firmamento ce li, qui te respexit per suffragia beati Confessoris sui Celsi.

Hactenus pro paruitate igniculi diuinitus mihi collati, audita tantum qualicumque dictatu notaui: nunc iam in calce opusculi aliquid libet depromere, quod in me uirtus diuina, per B. Celsum dignata est ostendere: sed opportunius hoc, ut opinor, recitatur, si semotim proprio capitulo utatur. Nam sicut ad diuine cumulum laudis aliorum commoda ueracissimis gestis inserere magne mercedis esse dinoscitur, ita propria reticere, non minime damnationis creditur. Dominice Incarnationis anno millesimo sexto, qui est ultimus uicesimi quinti decennouenalis Cycli, in secunda serie magni anni, qui Paschalis dicitur; undosum huius mundi salum, Christo gubernante, nudus euasi, et ad tutissimum B. Eucharii portum hospitalitatis gratia confugi. Cumque ab eiusdem monasterii Patre, summe uenerationis uiro, nomine Richardo, germanitus satis essem susceptus et omni monachili deuotione tractatus; Fratrum me conuentui immeritum iussit adunari, nec quasi hospitem iam, sed sicut familiarissimum, affatus est gratiuenam. Postquam autem pusillitatem meam monastici ordinis non minimam persensit habere notitiam, cum ex ipsa sui columbina simplicitate, tum et pro annositatis mea grande uitate, sciolum me esse autumans, cum nec primis litteris ad plenum fuissem instructus; paterna mihi

persuasit auctoritate, quatinus aliqua in laudibus Redemptoris, de S. Celsi inclytis uirtutibus ac miraculis nouiter exhibitis, calamo licet rusticano, scriptitare nullo pacto differrem. Cui sane persuasioni nequaquam refragandum fore ratus, partim tanti Patris imperatu, partim communi Fratrum compulsus rogatu, nuper in diebus Quadragesime, tantillum studui fabricare. Cumque, ut uerum fatear, per tres fuissem continuos annos ita podagre intricatus tumore, atque crurium exulceratione, ut uix baculo sustentari possem, tantisper de S. Celso, quod didici, peracto, tam perfecte, tanto Patrono intercedente, restitutus sum, quatinus me Asahelem potius quam claudicantem monachum, existimare possis.

Theoderici Sacerdotis et monachi
in solennitate S. Celsi legendus.
Celsi Episcopi Treuirorum Inuentio 

Hodierna solennitas, Fratres carissimi, quam nobis auctor atque opifex humane salutis Christus Iesus, exoptatissimi Patris nostri, B. Celsi festiuo transitu consecrauit, tanto a nobis propensius debet obseruari, tantoque religiosius celebrari, quanto nos constat apud eius sepulchralem pre sentiam, quotidianis atque continuis patrociniis adiuuari. Creditur enim apud omnipotentem Deum tanto arctius pro nostris excessibus interuenire, quanto deuotius eius sanctam festiuitatem solennizando nitimur redimere.

hec est namque dies illa gloriosa, omnique spiritali tripudio ueneranda, in qua superne illius ciuitatis semper uirentia pascua, mundi huius felix triumphator intrauit: et super omnia bona Domini sui constitutus, sine fine cum Christo regnaturus, est coronatus. Quapropter gaudeamus, et exultemus Domino, quia iam illum cum omnibus Sanctis decet collaudatio, quorum in regni Capitolio perpetuo agglutinatus est consortio. Iterum rogo, gaudeamus, quia iam ille septies beatus corona iustitie est a Domino remuneratus.

Erat quippe uir beatissimus Celsus, unus de Euangelicis illis palmitibus, de quibus ipse Dominus, Qui manet, inquit, in me, et ego in eo, hic fert fructum multum. Nisi enim in uera uite, que Christus est, per fidem et dilectionem, quamdiu carnem uegetauit, maneret, talem fructum ferre nullo modo ualeret. Mansit autem inconuulsabiliter in uite, sicut sponsa Ecclesia in suo capite: quia Spiritus adoptionis filiorum Dei, certissimam sibi in eius pectore sedem delegit, in quo semper, Abba Pater, clamauit. unde Dominus ipse in Euangelio, A fructibus, inquit, eorum cognoscetis eos. Ergo, Fratres mei, uultis fructum cognoscere palmitis tanti, quem de succo traxit Spiritus sancti? Audite Apostolum, Fructus, inquit, Spiritus est, caritas, gaudium, pax, patientia, longanimitas, bonitas, benignitas, fides, modestia, continentia, castitas, mansuetudo. Iste namque est uirtutum fructus, qui permanet in uitam e ternam. unde et Dominus ad discipulos: Ego, inquit, uos elegi, ut eatis et fructum afferatis, et fructus uester maneat. Sicut enim de fructu arbor cognoscitur, ita B. Celsus oliua fructifera in domo Domini plantata, per fructum bonorum operum, notitiam dedit uirtutum suarum, quia Spiritu ambulauit, et desideria carnis crucifixit. Fuit enim crucifixus mundo cum Apostolo, et omnia huius seculi blandimenta, quibus nonnumquam magni uiri, uelut in uisco capti sunt, quasi stercora recusauit, ut Christum lucrifaceret, et uerus superni regni he redipeta fieret. Non enim incircumcisa aure audiuit sapientiam Dei in plateis clamitantem, hoc est, in latitudine omnium per orbem nationum pre dicantem, Si quis diligit sapientiam, ad me declinet, et eam inueniet. Ergo quia sapientiam dilexit, per quam Deus Pater omnia creauit, et ipsam uidelicet incarnatam; audiuit etiam per Euangelium suum clamantem ac dicentem: uenite ad me omnes, qui laboratis et onerati estis: et ego reficiam uos. Post hanc uocem le tus cucurrit, quia Christum esse Dei sapientiam cognouit: et ideo iugum eius suaue et onus eius leue super se tulit, et ut mansuetissimum animal patienter portauit.

ut autem ille Beatissimus in proposito a ceromate, quasi propriis innitens uiribus, non succumberet, audiens ab Apostolo, quia non coronabitur, nisi qui legitime certauerit, et ipsa ueritate discipulis attestante, quod sine illa nihil facere possent; supernorum desideriorum affectibus incitatus, cum ipsa Ecclesia sponsa in Canticis, quotidie ab ipso iuuari postulauit, dicens: Trahe me, ut merear post te currere in odore unguentorum tuorum. In odore quippe unguentorum Domini, hoc est, in doctrina sancti Euangelii, B. Celsus non tantum ambulauit, sed etiam cucurrit: quia nescit tarda molimina sancti Spiritus gratia. Ipse enim liberator noster Christus Iesus, ad redemptionem humani generis properans, sicut de eo Psalmista testatur, exultauit ut gigas ad currendam uiam, ut esset a summo ce lo egressio eius, et occursus eius usque ad summum eius. Tanta uero Spiritus sancti efficacie uiuacitas est, ut nequaquam onustos et fessos, sed agiles atque expeditos que rat operarios. Hinc Paulus dicit: Sic currite, ut comprehendatis. Et rursus, Festinemus, inquit, ingredi in illam requiem. unde notandum summo opere est, quod omnia opera Domini ubique cum festinatione iubentur fieri. Hinc est, quod uirgo Maria, percepto ab Angelo Diuino oraculo, statim cum festinatione montana conscendit, ac matrem Pre cursoris Domini uisitauit. unde et Redemptore nato, atque in pre sepi reclinato, uenerunt pastores festinantes, ut ea probarent que ab Angelo audierant. Hinc est enim, quod in Lege pre cipitur pascha cum festinatione comedi, quia tanta beatitudo non cum desidia ac torpore que renda est, sed alacriter sunt Christi sequenda uestigia. 

Liquet ergo lucidius cunctis ratione utentibus, quod iste uir Domini, Spiritu sancto pre uentus, in omnibus mandatis diuinis sit strenuissimus inuentus: quia in hac uita odio habuit animam suam, ut in uitam e ternam custodiret eam. Erat enim Euangelicus architectus, summarum instrumentis uirtutum edoctus, de quo ipse Dominus ait: Omnis qui uenit ad me et audit sermones meos, et facit illos, ostendam uobis cui similis sit. Similis est homini e dificanti domum, qui fodit in altum, et posuit fundamentum supra petram: inundatione autem facta, illisum est flumen domui illi, et non potuit eam mouere, quia fundata erat supra petram. uenit quippe per fidem B. Celsus ad Dominum, et audiuit sermones eius per ministerium Apostolorum et Euangelistarum, eosque in corde bono et optimo retinuit, et fructum centuplum fecit: quia caritas Dei diffusa erat in corde eius per Spiritum sanctum, qui fuit possessor illius. Fecit autem eosdem sermones Domini, quia uigilanter audiuit Apostolum Paulum Romanis intonantem ac dicentem, quod non auditores Legis iusti sint apud Deum, sed factores Legis. Iacobum uero Apostolum non minore perspicacia intendit, qui fidelibus persuadet dicens: Estote factores uerbi, et non auditores tantum. Audiuit enim ipsum Saluatorem in Euangelio dicentem: Beati, qui audiunt uerbum Dei et custodiunt illud: atque omnibus medullis cordis et uiribus corporis studuit audita custodire, pre se ferens curam anime sue . Et quia non auditor obliuiosus est factus, sed factor operis: id circo beatus in facto suo apud Deum et homines inuentus est. Iterum audiuit Dominum discipulis dicentem: Sint lumbi uestri pre cincti, et lucerne ardentes: et ineuincibili agone per se, quod audiuit, custodire curauit: quia et munditiam Angelice castitatis exercuit, et lucernam se ardentem ad exemplum bonorum operum omnibus pre buit. Lucerna quippe est B. Celsus, quia in hoc caliginoso tempore uere lucis radios, per miraculorum efficaciam cunctis solet spargere, qui in uia Domini nituntur ambulare. Lucerna, inquam: nam sic lucet meritorum eius lux coram hominibus, ut per eum glorificent et collaudent Deum, qui gratia sua pre ueniente et subsequente talem ac tantum fecit eum. Rursus ex Euangelio audiuit: Estote prudentes sicut serpentes, et simplices sicut columbe : atque eorumdem uim uerborum solerter perpendens, omni uigilantia spiritali ita se eidem mandato coaptauit, ut et serpentis astutia nouum hominem, quem in baptismo induit, nullo modo postea temeraret, et columbe simplicitate, que nulli cupit nocere, astutiam serpentis temperaret. Ita quoque secundum Apostolum malitia paruulus existere curauit, ut tamen a perfectorum sensu nequaquam deuiaret. Sicque in pale stra Catholice fidei indigladiabilis miles agonizans, bonum certamen certauit, cursum consummauit, fidem seruauit: nunc demum reddita est ei corona iustitie, quia fidelis est qui repromisit. Ergo quia B. Celsus sermones Domini et audiuit et fecit, ideo assimilatatus est homini domum humilitatis e dificare cupienti, qui posuit fundamentum fidei supra petram, que Christus est: quia omnis qui se hic humiliat, exaltabitur cum ipso in futuro, utpote membrum sincerissimum in capite suo.

Sed quia omnes, qui uolunt pie uiuere in Christo, persequutionem patiuntur; postquam fundamentum supra petram posuit, et secundum Apostolum supere dificauit aurum, argentum, lapides pretiosos, omnesque uirtutum gemmas inseruit; inundatione uariarum tentationum a malignis spiritibus, siue tyrannica pre sumptione lymphante, illisum est flumen omnigenarum tribulationum domui illi, et non potuit eam a statu suo mouere. Quare? Quia fundata erat supra petram. Karitas enim, ait Apostolus, numquam excidit. Nam qua fronte cadere potest, quem omnia continens continet Deus? Ipse quippe est caritas. usque adeo uero diuinitatis inflammabatur odoribus, ut omnino certus cum Apostolo esset, quod neque mors, neque uita, neque Angeli, neque Principatus, neque instantia, neque futura, neque altitudo, neque profundum, neque creatura aliqua se posset sequestrare a caritate Dei, que est in Christo Iesu. 

Laus illi et gratiarum actio, qui eum secundum Apostolum ante tempora secularia, cum omnibus Sanctis pre destinauit in regnum, et in beati ordinis albo, utpote diuini pre lii bellatorem, conscripsit. Honor sit illi et potestas, qui eum elegit et assumpsit, manum eius dexteram tenuit, in uoluntate sua deduxit, atque hodierna die cum gloria suscepit, in ce li palatio collocauit, Ecclesie sue ad huc in terris peregrinanti piissimum patronum simulque fautorem concessit. Benedictus sit ille in firmamento ce li, qui est gloriosus in Sanctis suis, mirabilis in maiestate sua, cuius regnum et imperium absque ullius e ui mutabilitate permanet inconuulsum, et nunc, et semper, et per immortalia secula seculorum, Amen.